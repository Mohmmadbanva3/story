अगली सुबह कार्तिक घर पहुंचा। उसे देख कर सब बहुत खुश हुए। आज युग भी कॉलेज नहीं गया। यूग खुशी से चिल्लाते हुए बोला "भाई आई एम वेरी हैप्पी। फाइनली अब मुझे आपके साथ टाइम स्पेंड करने को ढेर सारा समय मिलेगा। आई रियली मिस यू भाई।"
            कार्तिक ने भी खुशियों से गले लगा लिया "हां अब हम एक साथ ही रहेंगे।"  कार्तिक भी उससे बहुत प्यार करता था। वह उसकी खुशी के लिए कुछ भी कर सकता था।
                युग के चिल्लाने की आवाज सुनकर बंदना जी भी अमरेंद्र  जी के साथ बाहर आ गई। कार्तिक को देख कर खुश होते हुए बोली "मेरा बच्चा फाइनली घर आ गया।"और उसके माथे को सहलाते हुए उसका सर चुम ली। कार्तिक ने पहले उन दोनों को के पैर छुए और फिर उनके गले लग गया।
        सब हॉल में आकर बैठ गए और कार्तिक से उसके सफर के बारे में पूछने लगे। फिर बंदना जी किचन की ओर चली गई कार्तिक के लिए नाश्ता तैयार करने। कार्तिक ने थोड़ी देर इधर-उधर देखा। उसकी नजरें माही को खोज रही थी। उसे वह कहीं नजर नहीं आई तो उसने चैन की सांस ली "चलो सामना होने से अभी तो बच गए।" फिर वह फ्रेश होने के लिए अपने रूम में चला गया।
                             जब फ्रेश होकर वह बाहर निकला तो अनायास ही उसकी नजर माही के कमरे की ओर चली गई। कमरे का दरवाजा बंद था। शायद वह अंदर हो या फिर नीचे हो। उसने सोचा फिर अपना सिर झटका कि वह क्यों उसके बारे में सोच रहा है। वह नीचे चला आया। ना चाहते हुए भी एक बार फिर उसकी नजर माही को ढूंढने लगी।
                 वैसे तो योग माही से रिलेटेड हर छोटी से छोटी बात भी कार्तिक को फोन पर बताता था। परंतु शायद उसके हॉस्टल जाने के बाद उसने जानबूझकर उसे नहीं बताया था। वह सुबह से ही गौर कर रहा था कि भाई की नजरें माही को ढूंढ रही है। उन्हें इस तरह उसके लिए बेचैन देख कर उसे बहुत अच्छा लगा।
               अब युग ने अनजान बनते हुए कार्तिक को छेड़ना शुरू कर दिया।
युग "भाई आप कुछ ढूंढ रहे हो क्या?"
कार्तिक चौंकाते  हुए बोला "नहीं तो।"
युग "ओह्ह पर ना जाने क्यों मुझे ऐसा लगा कि आप कुछ ढूंढ रहे हो।"
                  इसी समय चाय का कप लेते हुए अमरेंद्र जी ने बंदना जी से बोला "इतने दिनों से माही के हाथ का चाय पीने की आदत हो गई थी इसलिए आज चाय का स्वाद भी कुछ फीका लग रहा है।"
                         बंदना जी भी इस पर उदास होते हुए बोली "आप एकदम सही बोल रहे हैं आज कितने दिनों के बाद मैंने सुबह की चाय बनाई है वरना किचन को तो उसने पूरी तरह से संभाल लिया था।" और फिर दोनों उदास हो गए। उन्हें माही की कमी खल रही थी।
                      माही का नाम सुनते ही कार्तिक का दिल ना जाने क्यों धड़का 
"क्या वह सच में घर छोड़कर चली गई है?"
         पहले तो वह कुछ झीझका। फिर उसने इशारे से युग से इस बारे में पूछा तो युग ने बताया कि माही हॉस्टल रहने चली गई है। यह सुन उसे कुछ अच्छा नहीं लगा। वह समझ गया कि माही उसी के वजह से हॉस्टल चली गई है।
बंदना जी ने आशा भरी नजरों से कार्तिक की और देखते हुए का "बेटा अब तो तुम वापस आ गए हो। अब कुछ तो अपने और माही के रिश्ते के बारे में सोचो। आखिर ऐसे कब तक चलेगा। तुम्हारी उससे शादी हुई है वह तुम्हारी जिम्मेदारी है। अब तक तो युग ने उसे काफी अच्छे से संभाला है। लेकिन अब तुम अपनी जिम्मेदारी को समझो।"
                  इस पर वह उठ खड़ा हो गया। वह इन्हीं सवालों से बचना चाह रहा था। उसने अमरेंद्र जी की और देखते हुए कहा "डैड मैं आज से ही ऑफिस ज्वाइन करना चाहता हूं।"
                    अमरेंद्र जी "पर बेटे तुम आज ही तो आए हो आज आराम कर लो फिर कल से ऑफिस आ जाना।"
                   कार्तिक ने भी सहमति में सर हिलाते हुए ऊपर अपने कमरे की और चला गया।
            बंदना जी उसे इस तरह से जाते हुए देख उदास होते हुए बोली "ना जाने मेरी माही के किस्मत में क्या लिखा हुआ है।"
                              उधर माही हॉस्टल के रूम में बेचैनी से इधर से उधर घूम रही थी। वह बार-बार फोन की ओर भी देखे जा रहे थी। वही बेड पर बैठे-बैठे रिया बड़े ही गौर से उसे देख रही थी। आखिर में जब वह थक गई तब बेड पर बैठ गई और बोली रिया "आज  युग कॉलेज भी नहीं आए और ना ही फोन किया है अभी तक।"
                    रिया उसकी बेचैनी से अनजान बनते हुए बोली "हां, तो क्या हुआ। कभी-कभी उसका मन नहीं होता होगा कॉलेज आने का। इसलिए आज नहीं आया। वैसे तुम परेशान क्यों हो रही हो? कोई खास काम था क्या युग से।"
           माही शरमाते हुए बोली "वो...वो....आज कार्तिक जी आ गए होंगे..... उन्हीं के बारे में जानना था।"
                   रिया झूठी नाराजगी दिखाते हुए बोली "मैंने तो पहले ही कहा था कि घर पर ही रहो। पर तुम्हें ही भूत सवार था उनके सामने ना जाने का।"
    माही कुछ ना बोल सकी।
                दूसरे दिन कॉलेज में जब युग पहुंचा तो माही दौर कर उसके पास आई और बोली "युग मां बाबा कैसे हैं?"
युग "सब ठीक है।"
माही "और आप।"
युग "मुझे क्या हुआ मैं तो तुम्हारे सामने ही हूं ठीक ठाक।"
      रिया माही के कंधे को अपने कंधे से हल्का धक्का देते हुए मुस्कुरा कर बोली "अरे और भी किसी के बारे में पूछना हो तो पूछ लो। पूरे 1 साल के बाद जो मिल रही हो।"
           युग भी सब समझ रहा था उसने भी धीरे से मुस्कुरा दिया माही शर्मा कर इधर-उधर देखने लगी। इस पर युग हंसते हुए बोला "कल भाई भी इसी तरह इधर-उधर किसी को खोज रहे थे।"
    फिर वह हल्का सा उदास हो गया। उसे याद आ गया कि किस तरह बंदना जी द्वारा माही की चर्चा करने पर कार्तिक उठ कर चला गया।
उसी समय करण भी वहां आ गया "हे तुम तीनों यहां कैंटीन में हो और मैं क्लास में तुम लोगों को खोज रहा था।"
             रिया चिढ़कर बोली "क्यों खोज रहे थे हम लोगों को। कुछ काम था 
क्या।"
     उसे करण का यूं माही के आसपास मंडराना पसंद नहीं आ रहा था। वह करण को माही और कार्तिक के रिश्ते के बारे में बता देना चाहती थी। परंतु युग ने उसे इसके लिए मना कर दिया था। वे दोनों ही करण का माही के प्रति झुकाव को महसूस कर रहे थे। पर अभी कुछ नहीं बोलना चाहते थे।
     करण झेंपते हुए बोला "अरे यार बस ऐसे ही। अब हम सब दोस्त हैं तो खोजना बनता है ना। वैसे अगर मेरे आने से तुम लोग को कोई प्रॉब्लम हो रहा है तो मैं चला जाता हूं।"
इस पर माही बोले "अरे नहीं नहीं... आइए बैठिए ना।"
      माही के बोलने पर करण मुस्कुरा कर बोला "एक तुम ही अपनी सच्ची दोस्त हो। बाकी सब तो बस नाम के हैं।" उसने युग और रिया को चिढ़ाते हुए बोला। उसके इस तरह बोलने के अंदाज पर सब हंस पड़े।
माही बोली "अरे रिया हम तो बताना ही भूल गए थे संडे को घर जाना है आप भी चलिएगा हमारे साथ।" माही अकेले घर नहीं जाना चाहती थी
रिया "पर मैं वहां क्या करूंगी। तुम युग के साथ चले जाना।"
इस पर युग बोला "अरे मान भी जाओ ना" रिया ने उसे आंख दिखाते हुए मना करना चाहा फिर वह जाने के लिए तैयार हो गई।
करण ने सुना तो तुरंत बोला था "अरे वाह! मैं भी चलूंगा। आंटी के हाथ का खाना भी खाए हुए बहुत दिन हो गया है।"
       फिर संडे आ गया। युग सुबह ही गाड़ी लेकर आ गया माही और रिया को लेने के लिए। करण भी वहां आ पहुंचा। सब घर आ गए।
बंदना जी माही को देखकर बहुत खुश होते हुए उसे गले लगाते हुए बोली "तुम तो अपने साथ घर की रौनक भी लेकर चली गई थी।"
माही भी मुस्कुरा दी "कैसे हैं मां आप और बाबा कहां हैं?"
तब तक अमरेंद्र जी भी बाहर आ गए। माही उनके गले लगते हुए बोली "बाबा आप ठीक हैं ना?"
अमरेंद्र जी "आपके बिना कैसे ठीक रह सकते थे बेटा। पर अब आपको देख लिया तो अब हम ठीक हैं।"
               करण और रिया ने भी उन दोनों को प्रणाम किया और सब हॉल में आकर बैठ गए और आपस में बातें करने लगे।
                               कार्तिक को माही के घर आने की कोई खबर नहीं थी। जब उसने नीचे से शोरगुल की आवाज सुनी तो वह नीचे आया। माही को देखकर वह ठिठक गया। लगा जैसे उसके दिल को ठंडक मिल गई हो। वह भी उन सबके साथ नीचे ही आकर बैठ गया।
          ना चाहते हुए भी कार्तिक बार-बार माही की और देख रहा था। वह माही से बात करना चाहता था। पर माहि बहाना से उठकर वहां से चली गई। पूरे दिन उसने कार्तिक को इग्नोर किया। मानो वह अपनी नाराजगी जता रहे हो।
                    शाम को वह हॉस्टल वापस चली गई। यह सब देख कार्तिक को कुछ बुरा भी लगा। वह अब उसके  बारे  में ही सोच रहा था। आखिर उसकी इस नाराजगी की वजह भी तो वह स्वयं ही था।
           उसे अब एहसास हो रहा था कि उस रोज इतने गुस्से में उसे रियेक्ट नहीं करना चाहिए था। आखिर इस सब में माही की क्या गलती थी। उसे अब अपनी गलती का एहसास हो रहा था। उसे तो शादी के लिए ही हां नहीं बोलना चाहिए था। अब उसे माही के बारे में सोच कर बुरा लग रहा था ।
            वह अब सोच सकता था कि माही को इस सब से कितनी तकलीफ हुई होगी‌ उसके मन पर क्या बीता होगा। छह महीने बीत गए थे उस बात को। उसने एक बार भी माही से बात करने की कोशिश नहीं की थी। माही ने भी तो अपनी 
तरफ से एक बार भी आगे बढ़ने की कोशिश नहीं की। और आज...आज भी तो वह उसे नजरअंदाज ही कर रही थी।
            आखिर जब उसने खुद से ही इस रिश्ते से इनकार कर दिया था तब फिर वह आज माही का अटेंशन क्यों चाहता था? क्यों वह आज सारा दिन उससे बात करने का मौका ढूंढता रहा क्यों वह उससे सॉरी बोलना चाहता था आखिर वह क्या चाहता था?
