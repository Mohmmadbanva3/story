दोनों बहुत देर तक एक दूसरे के बाहों में यूं ही पड़े रहे। कार्तिक ने धीरे से माही से पूछा "माही तुमने मुझे माफ कर दिया ना।"

माही "वह तो कब कर दिया।"

इस पर कार्तिक चौंकते हुए बोला "पर कब, मुझे तो पता भी नहीं चला।"

माही मुस्कुराते हुए बोली "हमने तो आपको उसी रोज माफ कर दिया जब मिस्टर कपूर के साथ मीटिंग के बाद हमारे द्वारा इतना गुस्सा में बोलने पर भी आप शांति से सब कुछ सुन रहे थे और हमें कुछ कहा भी नहीं। उल्टे रात में चुपके से हमारे कमरे में आकर हमें हमारी पायल पहनायी और...." वह शर्मा कर नजरें झुका ली।

कार्तिक की आंखें हैरत से फैल गई। फिर उसके चुप हो जाने पर वह शरारत से बोला "और क्या बोलो, बोलो ना चुप क्यों हो गई।"

माही "और कुछ नहीं।"

कार्तिक "नहीं और भी कुछ था।"

माही "हां तो आपको तो याद ही है फिर हमसे क्यों पूछ रहे हैं।"

कार्तिक "मुझे तुम्हारे मुंह से सुनना है।"

माही "अब आप हमें तंग कर रहे हैं।"

कार्तिक "नहीं तो बिल्कुल भी नहीं। उल्टे तुम ही मुझे तंग कर रही हो । जल्दी से बताओ अब और नहीं बताओगी तो मैं गुस्सा हो जाऊंगा।"

माही " आप गुस्सा हो जाएंगे तो हम आपको खिंच कर थप्पड़ लगाकर आपका होश ठिकाने लगा देंगे।"

कार्तिक "हैं, माही तुम अपने पति को मारोगी।"

माही "अब हमारे पतिदेव ने ही तो हमें कहा था कि जब वह गुस्सा करें तो हम उन्हें कसकर थप्पड़ लगा सकते हैं।"

कार्तिक "पर मैंने तो बस यूं ही कह दिया था।"


माही "पर हमने तो सीरियसली उस बात की गांठ बांध ली" और हंस कर वहां से भाग गई।

कार्तिक  उसके पीछे दौड़ते हुए कहा "रुको अभी बताता हूं" थोड़ी देर में कार्तिक माही को पकड़ लिया। माही ने बड़े ही प्यार से उसकी आंखों में देखा तो कार्तिक ने उसके माथे पर किस कर लिया। माही की आंखें बंद हो गई। दोनों के इकरार की खुशी थी या चांदनी रात का नशा। कार्तिक की सांसें माही को अपनी आंखों पर महसूस हुई। उसने कार्तिक के शर्ट को और भी कस के पकड़ लिया। कार्तिक ने धीरे से उसके दोनों पलकों को चूम लिया। फिर उसके दोनों गालों को भी। थोड़ी ही देर में उसके होंठ माही के होंठों के पास थे। उसके गर्म सांसो ने माही के दिल की धड़कन को और भी तेज कर दिया। कार्तिक जैसे ही आगे बढ़ने को हुआ कि उसका फोन बज उठा। फोन की आवाज पर दोनों होश में आ गए। माही शर्म के मारे नजरें नीची कर ली। कार्तिक भी शर्मा कर फोन में देखने लगा। वह युग का फोन था। कार्तिक ने जैसे ही फोन पिक किया उधर से पीहू की आवाज आई। वह रो रही थी "डैडा डैडा।"

कार्तिक घबराकर बोला "हेलो मेरी एंजल को क्या हुआ। आप रो क्यों रही हो।"

माही की आवाज सुनकर उसने फोन स्पीकर पर करने के लिए इशारा किया वह जैसे ही कुछ बोलने को हुई। उधर से आवाज आई "डैडा हमाली मम्मा कहीं खो गई है। हमने पूले घल में खोज लिया है। वह हमें कहीं नहीं मिल लही है।" और फिर वह रोने लगी।

यह सुनकर कि पीहू ठीक है कार्तिक और माही दोनों ने चैन की सांस ली। फिर जैसे ही उन्हें ध्यान आया कि उसने अभी क्या बोला वह दोनों जोर से हंस पड़े। माही पीहू से बोली कि "बच्चा आपकी मम्मा तुरंत आपके पास आ रही है। वह कहीं नहीं खोई है।"

पीहू भी माही की आवाज सुनकर खुश हो गई "मम्मा आप हमें मिल गई। आप कहां हो मम्मा जल्दी छे हमाले पाछ आ जाओ हमें निन्नी कलनी है।"

माही "ठीक है बेटा मम्मा अभी तुरंत आ रही है तब तक आप अपनी नानी मां के पास सो जाइए।" फोन रखने के बाद माही कार्तिक की और देखी "सॉरी वह हमें अब घर चलना होगा।क्योंकि वह हमारे बिना सोएगी ही नहीं।"

कार्तिक "तुम सॉरी मत बोलो पीहू जितनी तुम्हारी जिम्मेदारी है उतनी ही मेरी भी। उसे मैं यूं ही एंजेल नहीं बोलता। उसी के कारण तो मैं तुमसे मिल पाया हूं इसलिए वह हमारी फर्स्ट प्रायोरिटी है।"

थोड़ी देर बाद में दोनों वसुधा जी के घर पहुंच गए। गेट खोलते हुए युग बोला "सॉरी भाई, पीहू बहुत रो रही थी। किसी से चूप ही नहीं हो रही थी। इसलिए मैंने फोन किया।"

कार्तिक हंसते हुए बोला "इट्स ओके युग। इसमें सॉरी बोलने वाली कोई बात नहीं है।"


माही "पीहू कहां है अभी।"

पीहू जब माही  की आवाज सुनी तो वह दौड़कर उसके पास आ गई "मम्मा मम्मा आप कहां खो गई थी" तभी उसकी नजर कार्तिक पर पड़ी तो वह उसकी गोद में चली गई "डैडा आपने हमाली मम्मा को ढूंढ दिया। आप हमाले प्याले डैडा हो। आज तो पीहू डैडा के पाछ ही निन्नी कलेगी।" और उसके गाल पर किस करके उसके कंधे पर अपना सर रख दिया।

कार्तिक मुस्कुराते हुए बोला "ठीक है एंजेल, आज आपके डैडा आपको निन्नी करवाएंगे।"

सब उन दोनों के चेहरे की खुशी देखकर समझ गए थे कि अब सब ठीक है तो वे लोग भी गुड नाइट बोलकर सोने के लिए चले गए। पीहू कार्तिक को कमरे में चलने के लिए बोली तो कार्तिक उसके साथ उसके बेडरूम में चला गया। माही भी उसके पीछे पीछे बेडरूम में आ गई। उसने धीरे से वाशरूम का गेट खोल कर अंदर चली गई। थोड़ी देर बाद वह चेंज करके बाहर आई तो देखी पीहू कार्तिक के गोद में सो रही थी और उसे देखकर कार्तिक मंद मंद मुस्कुरा रहा था।

माही धीरे से पीहू को उसकी गोद से लेना चाहा तो वह नींद में ही अपनी छोटी छोटी हाथों से कार्तिक के शर्ट के बाजू को कसकर पकड़ ली। कार्तिक उसे इशारे से मना कर दिया। माही वहीं बेड पर दूसरे साइड में बैठ गई और बड़े ही प्यार से उन दोनों को देखने लगी। कार्तिक ने उसे यूं घूरते हुए देखा तो बोला "माही क्या तुम जानती हो कि मैं पीहू को एंजेल क्यों बोलता हूं।"

माही ने ना में सिर हिलाया तो कार्तिक आगे बताया "क्योंकि इसी की वजह से मुझे तुम्हारा पता चला था।" फिर उसे बताया कि किस तरह उसके मोबाइल में उसकी तस्वीर देखकर पीहू उसे चोर अंकल करते हुए उस से झगड़ पड़ी थी और अपनी नानी के पास लेकर गई थी।माही यह सब सुनकर मुस्कुराती हुई बोली "और आज भी हम इन्हीं के कारण एक हुए हैं" यह सुनकर कार्तिक बोला "मैं कुछ समझा नहीं।"

माही "हमने तो आपको बहुत पहले ही माफ कर दिया। पर डर लगता था कि पता नहीं आप पीहू को अपनाएंगे कि नहीं। क्योंकि हमें पीहू में अपना बचपन नजर आता था। अम्मा के गुजर जाने के बाद हम भी इतने ही अकेले हो गए थे जितना कि पीहू अपनी मम्मी-पापा के एक्सीडेंट के बाद हो गई थी। हमारे पास तो फिर भी बाबा थे पर पीहू बिल्कुल अकेली थी। जानते हैं इस बच्ची ने तो उस एक्सीडेंट में न केवल अपना मम्मी पापा खोया बल्कि अपनी आवाज भी खो दी थी और जब पहली बार हमें देखी तो हमें मम्मा मम्मा कह कर हमारे गले लग गई।धिरे धिरे हम भी उनसे जुड़ते चले गए। हम पीहू को बिन मां का पलते नहीं देखना चाहते थे। क्योंकि जिस तकलीफ से हम गुजर चुके थे हम नहीं चाहते थे कि पीहू भी उसी तकलीफ से गुजरे। इसलिए हमने आपके पास लौटने से खुद को रोक लिया था। पता नहीं आप पीहू को एक्सेप्ट करेंगे कि नहीं। वैसे मां बाबा ने पहले ही पीहू को अपनी पोती मान लिया था। और आज जब आपने हमें सबके सामने वह डॉक्यूमेंट दिया तो हम खुद को रोक नहीं पाए। आपको नहीं पता कि आपने हमें कितनी बड़ी खुशी दी है आज। वरना हर वक्त हमें यही डर लगता था कि कहीं समर जी वापस आकर पीहू को फिर से लेकर जाने की कोशिश ना करने लगे।"


कार्तिक "मुझे तो जैसे ही पीहू के बारे में पता चला मैं तो उसी समय उसे गोद लेने का सोच लिया था। वसुधा आंटी को भी यह पता है। पर तुमने फिर से शादी की बात क्यों की। हमारी तो शादी हो चुकी है ना।"

माही मुस्कुराते हुए बोली "वह तो हो चुकी है। पर वह एक अधूरी शादी थी। उसमें ना तो आपको हमारे नाम की हल्दी लगी थी ना ही हम आपके नाम की हल्दी में रंग पाए थे। ना ही हमारे हाथों पर आपके नाम की मेहंदी रची गई थी। सात फेरों के अलावा शादी की बाकी सभी रस्में हमारे साथ आपके नाम का नहीं हुआ था। वह सारी रस्में किसी और के नाम की थी। तभी तो शादी के पांच सालों के बाद भी हमारी शादी आज भी अधूरी ही है । इसलिए हमें फिर से आपके नाम के सभी रस्मों को निभाना है आपके साथ।" कहकर उसने आंखें बंद कर ली। उसके आंखों की पलकें गीली हो चुकी थी।

कार्तिक ने धीरे से पीहू को बेड पर लिटाया और माही के करीब खिसक कर उसकी पलकों को अपनी उंगलियों से साफ किया "तुम्हारी हर इच्छा पूरी होगी। हमारी अधूरी शादी फिर से दोबारा होगी और इस बार यह शादी अधूरी ना रह कर मुकम्मल होगी।" और उसके सर को अपने कंधे से लगा लिया।

थोड़ी देर बाद माही खुद को रिलैक्स करते हुए कार्तिक से बोली "रात बहुत हो गई है। अब आप भी जा कर सो जाइए सुबह ऑफिस भी जाना है।"

कार्तिक मुस्कुराते हुए बोला "हां तो ठीक है, सो जाओ। मैं भी सो रहा हूं।"और वही बेड पर लेट गया।

माही "नहीं बिल्कुल भी नहीं, चुपचाप अपने फ्लैट पर जाईए।"

कार्तिक "अरे सब सो गए होंगे अभी। मैं जाऊंगा तो वे सब डिस्टर्ब हो जाएंगे।"

माही इस पर मुंह फुलाते हुए बोली "ठीक है, तो सोइए हम रिया के पास चले जाते हैं।"

कार्तिक "पर क्यों जाना है। यहीं सो जाओ ना। बहुत जगह है। अगर पीहू रात में जाकर फिर से मम्मा को खोजने लगी तो मैं क्या करूंगा।"

मही बोली "नहीं ढूंढेगी। देखा नहीं आपने आपको देखकर किस तरह से आपके पास निन्नी करने चली गई। हमारे आने के बाद आज पहली रोज ऐसा हुआ कि वह हमारे जगह किसी और के गोद में सोई है। आपने हमसे हमारी बेटी भी छीन ली। हूं ह..." और मुंह फुला लिया तो कार्तिक हंसते हुए उसका गाल खींचने लगा "अले ले मेरी प्यारी सी गोलू मोलू डॉल को हमसे जलन हो रही है।"

माही अपने गाल पर से उसका हाथ हटाते हुए बोली "आपका यही आदत हमें अच्छा नहीं लगता। जब देखो तब हमारी गाल खींचते रहते हो। हम फिर से बाबा से आपकी शिकायत कर देंगे।" माही एक बार फिर से अपने बचपन की तरह उसी अंदाज में उसे बाबा की धमकी दी तो कार्तिक हंस पड़ा "बाबा की चमची" तो माही उसे जीभ दिखाते हुए बाहर चली गई और रिया के पास जाकर सो गई।

आज उस घर के हर सदस्य के आंखों में चैन और सुकून की नींद थी। सबसे 
ज्यादा सुकून युग के आंखों में था। अब तक वह खुद को ही माही और कार्तिक के अलगाव की वजह मानता था और जब उन दोनों के बीच सब कुछ ठीक हो गया तो वह बहुत खुश था।

दूसरे दिन माही कार्तिक के साथ ऑफिस पहुंची तो सभी स्टाफ ने सम्मान के साथ उसका वेलकम किया। उसे यह सब बहुत अजीब लग रहा था। उसने सभी स्टाफ से हाथ जोड़कर पोलाइटली बोली "आप लोग जैसे पहले हमारे साथ रह रहे थे प्लीज वैसी ही बिहेव करें। कंपनी के लिए हम भी आप ही की तरह एक एंप्लॉय ही हैं कोई स्पेशल नहीं।"

उसके द्वारा ऐसा बोलने पर सब ने उसे धन्यवाद दिया। सुहानी आगे आकर उसे अपने किए की माफी मांगी तो उसने उसे भी माफ करते हुए बोली "आगे से इतना ध्यान रखिएगा कि बिना पूरी बात जाने किसी पर उंगली मत उठाईएगा।"तभी सामने से श्रावणी जी और रुद्र आए और उन्हें लेकर केबिन में चले गए। कार्तिक रुद्र के साथ अपने केबिन में गया और माही अपने बचे हुए कामों को कंप्लीट करने के लिए अपने डेस्क की और गई। उसे मालूम था कि अब उसे मुंबई लौटना ही होगा तो वह अपने बचे हुए कामों को पूरा कर लेना चाहती थी।ताकि उसके जाने के बाद कंपनी को किसी भी तरह की कोई दिक्कत ना हो।

काम करते-करते अचानक से उसकी नजर ग्लास वाॅल के उस तरफ गई। कार्तिक अपने केबिन में उस वक्त अकेला ही था और कुछ काम करने की जगह टेबल पर हाथ दिखाए से ही निहारे जा रहा था। उसने इशारा से उसे काम पर ध्यान देने को बोली। पर उसे तो कुछ सुनाई नहीं दे रहा था तो वह उठकर उसके केबिन में गई और ग्लास वाॅल के पर्दे को फैला दिया।

कार्तिक "अरे पर्दा क्यों फैला दिए अब मैं उसे कैसे देखूंगा।"

इस पर माही मुस्कुराए "ओह तो जनाब इतने खोए हुए हैं कि उन्हें यह भी नहीं पता कि हम वहां नहीं हैं यहां हैं।"फिर कार्तिक के पास जाकर बोली "कार्तिक जी ऑफिस काम करने के लिए होता है किसी को निहारने के लिए नहीं। वैसे आप हमें छोड़ कर किसे देख रहे हैं।"

कार्तिक उसी तरह खोए हुए जवाब दिया "अरे मैं तो बस अपनी बीवी को ही देख रहा हूं। किसी दूसरे को थोड़े ही देख रहा हूं।"

इस पर माही मुस्कुराते हुए उसके कान में बोली "पर हम तो यहां हैं। फिर यह कौन दूसरी बीवी आ गई आपकी।" अपने कान के पास माही की आवाज सुनकर कार्तिक अचानक से  होश में आया "अरे तुम तो अभी वहां अपने डेस्क पर थी फिर यहां कैसे आ गई।"

माही उससे आंखें दिखाते हुए बोली "हम तो बहुत देर से यहां हैं। पर आप तो किसी और को देखने में व्यस्त थे। इसलिए आपको हम नजर ही नहीं आए। जाइए हम आपसे बात नहीं करते।"

कार्तिक इस पर हड़बड़ा कर बोला "नहीं....नहीं, फिर से नहीं, गॉड प्रॉमिस माही मैं तुम्हें ही देख रहा था। मैं भला किसी और को क्यों देखूंगा। वैसे भी मेरी माही से ज्यादा खूबसूरत यहां कोई नहीं है।" उसकी और प्यार से देखते हुए बोला।


पर माही तो उसके मजे लेने के मूड में थी "मतलब अगर कोई हमसे ज्यादा खूबसूरत मिलेगी तो आप उसे देखेंगे।"

कार्तिक "अरे नहीं तो, बिल्कुल भी नहीं। मैं भला किसी और को क्यों देखूंगा।"

माही  अपनी मुस्कुराहट दबाकर बोली "झूठ मत बोलिए अभी आपने कहा था कि यहां हमसे ज्यादा सुंदर कोई नहीं है। इसका यही मतलब हुआ ना कि आपने सभी फीमेल एम्पलाई को गौर से देखा है। जाइए हम अब आपसे नाराज हैं बात भी नहीं करेंगे।"

इस पर कार्तिक अपना सर को खुजाते हुए बोला "क्या यार माही क्यों मेरी जान ले रही हो। तुम तो अच्छी तरह से जानती हो ना मैं किसी और लड़की को कभी नहीं देख सकता हूं।"

उसके बोलने के अंदाज पर माही खिलखिलाकर हंस दी "क्या कार्तिक जी आप भी ना। हम तो सिर्फ मजाक कर रहे थे। आपने तो इसी सीरियसली ले लिया" और उसे चिढ़ाते हुए वहां से जाने लगी तो कार्तिक को समझ आ गया कि इतनी देर से माही उसकी चुटकी ले रही थी। वह दौड़ कर गेट पर आ गया और गेट को लॉक करते हुए बोला "ओह तो तुम अब तक मुझे परेशान कर रही थी।"

माही उसे अपने इतने करीब देख कर शर्मा कर इधर-उधर देखने लगे "कार्तिक जी देखिए यह ऑफिस है घर नहीं।हमें जाने दीजिए।"

कार्तिक "अब तो बिल्कुल नहीं, तुम मुझे इस तरह परेशान करके भाग नहीं सकती।"

माही अपना कान पकड़ते हुए बड़ी मासूमियत से बोली "सॉरी अब हम बिल्कुल परेशान नहीं करेंगे। अब तो जाने दीजिए। बाहर स्टाफ लोग क्या सोचेंगे।"

कार्तिक "नहीं केवल सॉरी से काम नहीं बनेगा।" फिर शरारत से अपने होठों की ओर इशारा करते हुए बोला "कल भी अधूरा रह गया था। पहले उसे पूरा करो फिर अभी जो मुझे परेशान की हो उसकी भी पेनल्टी दो। वैसे ऑफिस स्टाफ की चिंता मत करो। उन्हें मालूम है कि हम पति पत्नी हैं तो बंद दरवाजे के अंदर  उनके बिच क्या होता है वह सब जानते हैं।" उसने शरारत भरी निगाहों से उसकी तरफ देखा तो माही और भी शर्माकर सिमट गई। उसे यू सिमटते देख कर उसने उसे अपने और भी करीब खींच लिया और उसकी आंखों में देखते हुए बोला "मैं सोचता हूं कि तीन सालों का भी बचा हुआ सूद समेत हिसाब ले लूं" और जैसे ही उसके चेहरे पर अपना चेहरा झुकाया कि बाहर गेट खटखटाने की आवाज आई।

माही छिटक कर उससे दूर हो गई और धीरे से गेट खोल दी। सामने रुद्र खड़ा मुस्कुरा रहा था। कार्तिक ने जब उसे देखा तो उसे अपनी आंख दिखाते हुए धीरे से बोला "थोड़ी देर बाद नहीं आ सकता था क्या। सभी मेरे ही रोमांस के दुश्मन बने बैठे हैं।"

रुद्र उसकी और देख कर मुस्कुराते हुए बोला "तुम दोनो यहां एक साथ क्या कर रहे थे।"


कार्तिक मुस्कुराते हुए बोला "वो  हम कुछ काम कर रहे थे।"

इस पर रूद्र बोला "तो यह गेट क्यों बंद था।"

इस पर माही शर्मा गई। कार्तिक जल्दी से बोला " अरे वह गलती से लॉक हो गया था।"

रूद्र अपनी मुस्कुराहट छुपाते हुए बोला "आज तक तो मुझसे कभी लॉक नहीं हुआ गलती से भी। भला तुमसे कैसे लॉक हो गया। कहीं काम के नाम पर कुछ और तो नहीं हो रहा था।"इस पर कार्तिक ने उसे आंख दिखाई तो वह जल्दी से बोला "ओह सॉरी सॉरी। वैसे वंदना आंटी बहुत देर से तुम दोनों को फोन कर रही थी पर तुम दोनों अपना फोन नहीं उठा रहे थे तो उन्होंने मुझे फोन किया। उन्होंने तुम दोनों को याद दिलाने के लिए बोला कि तुम दोनों को आज जल्दी घर जाना है।"

तभी माही को ध्यान आया उसने तो अपना फोन अपने ही डेस्क पर ही छोड़ आया था। वह बोली "वह हमारा फोन हमारे डेस्क पर ही छूट गया। हां मां ने हमें आते वक्त बोला था कि आज जल्दी लौट आना।"थोड़ी देर बाद वे दोनों घर की ओर निकल गए।

अगला पार्ट हमेशा की तरह परसों
