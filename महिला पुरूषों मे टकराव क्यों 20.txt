दामिनी ने महिला लिपिक को रिपोर्ट लिखने से मना कर दिया था । जब महिला लिपिक ने बाहर बैठी महिलाओं से कहा कि मेडम सर ने कहा है कि रिपोर्ट लिखने की जरूरत हुई तो कल लिख लेंगे । आप कल 5 बजे शाम को आजाना । उसी समय फोन की घंटी बजी ..पीड़ित महिला घबराती हुई .. यह उसी का फोन है .. दामिनी भी अपने ऑफिस से बाहर आगयी ..बोली ..उठाओ फोन , लेकिन उस महिला ने फोन नही उठाया ..फोन शान्त हो गया .. दामिनी बोली ..आप बहुत डरती हैं... .. वह है तो इंसान ही ..कोई जानवर नही है.. जो फोन से निकलकर खा जायेगा । 
दामिनी ने यह कह तो दिया फिर मन मे सोचने लगी ..सही बात है आजकल जानवरो से उतना डर नही लगता, जितना इंसान से लगता है इंसान जानवर से भी खतरनाक हो गया है । शेर की दहाड़ फोन पर सुनकर डर नही लगता किंतु ..इंसान की फोन पर आवाज सुनकर ही रूह कांप जाती है .. 
फिर दामिनी ने फोन के नंबर देखे ..नंबर बोलकर पूछा ..क्या इन्ही नंबरो से फोन आया था ..महिला लिपिक ने लिखे फोन देखकर बताया ..हां मेडम । दामिनी ने दाहिने हाथ की मुट्ठी बंद करके अपनी दूसरी हथेली पर मारते हुए बोली ..छोड़ूंगी नही इस हरामी को .. फिर अपना दाहिना हाथ पीड़ित महिला की ओर करके.. इंडेक्स फिंगर हिलाते हुए ..आप अपने घर जाइए..चिंता मत करो .. पुलिस अब अपना काम करेगी ..उसे हम जल्द ढूंढ लेंगे.. 
दामिनी बोली फोन से डर लगता है तो आप एक दिन के लिए अपने फोन का स्वीच ऑफ करके रख दो ..मेरे उपर विश्वास करो .. कल से फोन नही आयेगा ..हम जांच कर उसको पकड़ लेंगे ..यह कहा से बोल रहा है ? यह कौन है ?इसकी सारी कुंडली खंगाल लेंगे। आप भरोसा रखिए .. 
पीड़ित महिला के जाने के बाद .. 
अगले दिन दस बजे दामिनी ने एक पुरूष कांस्टेबल को केस समझाया और उन नंबरो पर बात करने के लिए कहा ..
कांस्टेबल उन नंबरों को डायल करता है ..हेलो ..हेलो ..आप कौन बोल रहे हैं ..जी मै ..मोहम्मद कासिम बोल रहा हूँ ..आपको किससे बात करनी है.. ( सिपाही ने उधर से मशीन चलने की आवाज सुनी तो समझ गया कि यह कोई मिस्त्री है ) मुझे घर मे काम करवाना था..आप क्या काम करते हो ? जी मैं ठेकेदार हूँ टाइल लगाने का.. मार्बल लगाने का काम करता हूँ .. देखो भाई कासिम मुझे भी टाइल लगवानी है ..कितने रूम है ..भाई चार रूम एक कीचन और एक डाइनिंग हॉल है , इन सब में लगवानी है ..नया बनाया है ..नही ..पहले की टाइल खराब हो गयी..अच्छा ..अच्छा.. देखो मै पहले तुम्हारा पहले कही किया हुआ काम देखूंगा ..काम पसंद आया तो तुमसे करवाउंगा ..
कासिम तुम यह बताओ तुम्हारा अभी कहां कहां पर काम चल रहा है ? .. ताकि मै देख सकूं कि तुम्हारा काम अच्छा है ..अरे भाईजान आप मेरा काम देख लो फिर ..मेरे को काम देना 
अभी मेरा काम..शिव नगर मे सरकारी क्वार्टरों मे चल रहा है और इधर बैंक कॉलोनी मे चल रहा है .आप चाहो तो दोनो जगहों का काम देख सकते हो ....अरे वाह ! मै बैंक कालोनी के पास ही रहता हूँ वहीं से बोल रहा हूँ .. पहले बैंक कॉलोनी का काम दिखा दो.. क्या तुम अभी दिखा सकते हो ? ..हांजी क्यों नही .. आप कितनी देर मे आजावोगे ..जी मैं 15 - 20 मिनट मे आजाता हूँ ..आप अपना एड्रेस बता दीजिए .. आप बैंक कॉलोनी के चौराहे पर आजाओ ..ठीक जी ..
दामिनी दोनो की बात सुन रही थी ..दामिनी ने तुरंत उस पीड़ित महिला को फोन किया ..पड़ौस की महिला ने फोन उठाया .. 

क्रमशः -
