अगर आप सिंगल हैं और इस वी-डे इसे ऐसे ही इंजॉय करना चाहते हैं, तो बिंदास कीजिए। बस इन्हें ट्राई कीजिए...  पड़ोस की शर्मा आंटी की बेटी निक्की को सज-धजकर निकलते देखकर क्या आपके दिल का 'टाइटैनिक' डूब रहा है या फिर सामने वाले विक्की की चमकती बाइक आपको मुंह चिढ़ा रही है? अगर हां, तो मतलब साफ है कि वैलंटाइंस डे के माहौल के चलते आप डिप्रेशन में आ रहे हैं।  लेकिन मूड ऑफ करने से पहले जरा सोच लें कि क्या वाकई आज का दिन आपके लिए उदास होकर एक कोने में दुबक जाने का है। वैसे, अकेलेपन के आंसू बहाने की बजाय आप तमाम तरीकों से आज का दिन मना सकते हैं।  - आज आपके तमाम कलीग्स का काम करने का मूड तो होगा नहीं। कोई पहले ही छुट्टी पर होगा, तो किसी को आते ही भागने की जल्दी होगी। ऐसे में आप अपने सिंगल स्टेटस का फायदा उठाएं और काम के लिए अपनी एक्स्ट्रा डेडिकेशन दिखाएं। ऑफिस टाइम से पहले ही पहुंच जाएं या फिर देर तक वहीं रुकें।  - सैलून में अच्छा वक्त आपने कब बिताया था? जाहिर है, तमाम भाग-दौड़ के बीच यह सुकून आसानी से कहां मिल पाता है। तो आज इसे ट्राई करें। यकीन करिए, वी-डे पर सलून आपकी सर्विस के लिए ही खुले हैं और इसके लिए आपको पहले से अपॉइंटमेंट लेने की जरूरत भी नहीं पड़ेगी।  यहां अपनी पसंद का पैडिक्योर-मैनिक्योर या बॉडी मसाज, अगले दिन आपको किसी डेट पर जाने से भी ज्यादा फ्रेश दिखाएंगे। फिर जहां अगले दिन सभी अपने पार्टनर की कमियां गिना रहे होंगे, आपके पास पॉजिटिव नोट पर करने को बात होगी।   रेंट पर वैलंटाइन तमाम आइडियाज के बावजूद, अगर आपको वी-डे के लिए पार्टनर चाहिए, तो वैलंटाइन आप रेंट पर भी ले सकते हैं। जी हां, इसकी फीस आपको थोड़ी महंगी जरूर पड़ सकती है, लेकिन अपने दिन को खास बनाने के लिए भला इसकी टेंशन क्यों लेना। फिर क्या पता, अगले साल से आपको एक ही पार्टनर के साथ जिंदगी भर के लिए वी-डे मनाना पड़े! तो जल्दी से जल्दी नेट सर्च कीजिए।  - यूं तो अपने लिए खास शॉपिंग आपने बहुत की होगी , लेकिन इस बार खुद को वी - डे गिफ्ट दें। रेड ड्रेस , फुटवियर्स , महंगा परफ्यूम , खूबसूरत फूल , स्पेशल चॉकलेट्स , बड़ा - सा सॉफ्ट टॉय , हैंडबैग , जिनके लिए आप अभी तक इंतजार कर रहे थे , उसे बतौर सेल्फ गिफ्ट खरीद लें। इसे खुद लेकर जाने की बजाय पैक करवाकर अपने अड्रेस पर कूरियर करवा लें और हां , साथ में चिट पर अपने लिए कुछ स्पेशल लाइंस लिखकर भेजना ना भूलें।  - नेटवर्किंग साइट्स पर ऐसे तमाम कॉर्नर हैं , जहां सिंगल लोगों के लिए तमाम ऐक्टिविटीज हो रही हैं। आप बेहिचक इन्हें जॉइन कर सकते हैं।  - फैमिली मेंबर्स के साथ आउटिंग पर जा सकते हैं। बेशक आपके इस स्टेप से उन्हें बहुत खुशी मिलेगी। अगर किसी पुराने फ्रेंड के सिंगल होने की खबर आपको है , तो उसका साथ इंजॉय करे