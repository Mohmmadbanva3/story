अब  तक अपने पढ़ा कि काम ज्यादा होने की वजह से क्रिया लंच न करने का मन बना लेती है ,अब आगे 


पीयुश अपने औफ़िस में बैठा  क्रिया के बारे में सोच रहा था, और उधर राघव के मन में क्या चल रहा था ये बस वही जानता था  ।
क्रिया अपने औफ़िस में काम कर रही थी ,तभी घर से फोन आया, मम्मी का फोन था ,
हां मम्मी बोलो, कुछ काम था क्या काम तो नही था बेटा याद आ रही थी तेरी। 
क्रिया - मम्मी प्लीज  काम के समय इस तरह की बात मत किया करो, मन नही लगता काम करने में और आज वैसे भी बहुत काम है मैं घर पहुँच कर   कॉल कर लुंगी ओके बाय ।
बोल तो दिया पर वही जानती थी कि कितनी याद आती थी उसे घर की  ।पर सामने पड़ी फ़ाइल के ढेर की तरफ़ देखा और मन मार  के काम करने लग गयी ।जैसे ही लंच का समय हुआ सब लोग लन्च करने लग गये और क्रिया बस जल्दी से काम खत्म करना चाहती थी काफ़ी सारा सामान लेना था उसे घर के लिए और उसके लिये भी काफ़ी समय चाहिये था.

राघव और पीयुश भी लंच करने बाहर आ गये पीयुश को क्रिया कही दिखाई नहीं दी तो उसने राघव को कहा कि बुला के ला उसे ।
राघव - अच्छा बेटा इतनी भी हिम्मत नही है अब प्रपोज भी मुझे करना पड़ेगा क्या ?? एक्सक्यूज मी ये हैं पीयुश मुद्गल जी जो आपसे बहुत प्यार करते हैं और आपसे शादी भी करना चाहते हैं ।
पीयुश -नही भाई ये काम तो मैं कर लुंगा तू बस इतनी ही हेल्प कर दे फ़िलहाल  ।
चल साले जा रहा हूं पर याद रखिओ सारा हिसाब बराबर करना पड़ेगा timeआने पर कह के राघव चला गया।

क्रिया आपको लंच नही करना क्या?? राघव ने क्रिया से पूछा जोकि अपने कैबिन में काम कर रही थी ।
नही सर में लंच नही लायी आज और काम भी बहुत है शाम को थोडा जल्दी 
निकलना है मुझे क्रिया ने काम करते हुये कहा ।
राघव- आप हमारे साथ लंच कर लीजिये । 
no thanks sir मुझे भूख भी नही है आप लोग करिये ।क्रिया ने फ़ाइल्स में नजर गडाते हुये ही बोला ।
राघव जैसे हार मानने के मूड में ही नही था, ऐसे कैसे खा सकते हैं हम आपको चलना पड़ेगा, इस तरह से काम में बिजी रहेंगी तो जान पहचान कैसे होगी सबसे, आप नही जायेंगी तो मैं भी नही जाने वाला ,सामने पड़ी कुर्सी पर बैठते हुये राघव ने कहा।

ठीक है सर आप चलिये मैं आ रही हूँ ,बोलके क्रिया सामान सही करके बाहर आ जाती है।
राघव जाके पीयुश को बोलता है साले कितना काम दिया है उसे वो लंच करने नही आ रही थी ।
पीयुश - तो काम की वजह से लंच नही करेगी वो ?अजीब लड़की है ।
राघव - उसे शाम को जल्दी जाना है तो इसलिए काम जल्दी खत्म करना चाह रही थी ।और वो लंच भी नही लायी है तो मैने बोल दिया है कि हमारे में से खा लेना, आती ही होगी वो ।
पीयुश खुश होते हुये - वो मेरे लंच में से खायेगी ना?? 
राघव- उसे बुला के में लाया हूँ तो मेरे साथ करेगी ना ,
पीयुश नकली गुस्सा दिखाते हुये साले बहुत पिटेगा तू  ।
चलो तुम्हारे लिये एक कुर्बानी और दे देंगे, तुम भी क्या याद रखोगे किसको दोस्त बनाया है तुमने राघव ने collar उठाते हुये बोला ।
तब तक क्रिया आ चुकी थी ।राघव ने जानबूझकर ऐसी जगह चुनी थी जहा सिर्फ़ एक ही कुर्सी खाली थी पीयुश के पास ।
क्रिया पीयुश के पास बैठ गयी, दोनों ने अपने अपने टिफिन खोले और क्रिया के सामने रख दिये। 
क्रिया को भूख तो लग ही रही थी, पर वो ये जताना नही चाहती थी, इसलिये थोड़ा सा खाने के बाद बोली thanks सर, वैसे सर एक बात पूछूँ ? 
दोनों एक साथ बोले हाँ पूछो, 
सर आप दोनों किसी के भी साथ लंच शेयर नही करते फ़िर मेरे साथ क्यूँ शेयर किया?? 
दोनों हड़बड़ा गये, फ़िर राघव ने बात संभालते हुये कहा किसने कहा आपसे, ऐसा कुछ भी नही है कि हम लंच शेयर नही करते वो बात दरअसल ऐसी है कि पीयुश हमेशा से अपने कैबिन में ही लंच करता है तो मैं भी वहीं कर लेता हूँ,और बाकी सब लोग यहाँ करते हैं तो इसलिये सबको ऐसा लगता होगा कि हम शेयर नही करना चाहते । वैसे ये बात किसने बोली आपसे ?
क्रिया - रहने दीजिये सर किसी ने भी बोली हो क्या फ़र्क पड़ता है  ।
पीयुश - हाँ क्या फ़र्क पड़ता है राघव छोड़ ना ।

राघव- फ़र्क कैसे नहीं पड़ता, पता होना चाहिये कौन बोलता है ऐसी बात हमारे बारे मैं ।
पीयुश - छोड़ ना यार अब । 
राघव - मैं आता हूँ,तुम लोग खाओ ।
पीयुश ने राघव को मैसेज किया - तू आज लंच में पता करने वाला था इसके bf के बारे में, क्या हुआ उसका?? 
राघव- उसी के लिये तो आया हूँ यहाँ ,वेट कर 2 मिनट ।
राघव थोड़ी देर बाद एक काँच की बोतल लेके आया,और पूरे औफ़िस के लोगों से बोला - डिस्टर्ब करने के लिये सौरी, क्यूँ ना आज एक गेम खेलें ? 
पीयुश ने पूछा- कौनसा गेम?? 
राघव - ट्रुथ एन्ड डेयर! 
सब लोग एक साथ आ जाओ, में  बताता हूँ कैसे खेलना है ।
जब सब लोग आ चुके तो राघव ने बताना शुरु किया -ये जो काँच की बोतल है ये टेबल पर घुमायी जायेगी  जिसकी तरफ़ इस बोतल का मुँह होगा उसे  truth or dare में से एक चुनना पड़ेगा, फ़िर हम जो चाहें वो पूछ सकते है या dare दे सकते है जो उसे पूरा करना पड़ेगा, understand?? 
सब ने हाँ में गर्दन हिला दी ।राघव ने गेम शुरु किया, जेसा कि वो दोनों चाहते थे बोतल क्रिया के सामने रुक गयी ।
राघव- truth or dare ?? 
क्रिया- truth ( पता नहीं कौनसी मुसीबत गले पड़ गयी ,कुछ उल्टा सीधा ना पूछ लें ये )
राघव- हाँ तो ये बताइये आप सिंगल हैं या कोई boyfriend है आपका?? 
क्रिया - मेरा कोई boyfriend नहीं है ।
पीयुश के मन में लड्डू फूट रहे थे, इसका मतलब मेरे चान्सेज है, ये गेम थोड़ी देर ऐसे ही चलता रहा, राघव हर किसी से ऊटपटाँग सवाल पूछता रहा, फ़िर से क्रिया का नम्बर आ गया ।
राघव - truth or dare?? 
क्रिया - truth 
राघव- अपने क्रश का नाम बताइये
क्रिया ( मुस्कुराते हुये)  - विराट कोहली ।
लन्च टाईम खत्म हो चुका था, और पीयुश और राघव सातवे आसमान पर थे  ।
क्रिया ने सारा काम खत्म किया और पीयुश के कैबिन में आयी, सर सारा काम हो चुका है आप एक बार चैक कर लीजिये।
पीयुश ने फ़ाइल्स चैक की सारा काम सही से हो रहा था ।पीयुश अपने मन में  सोचता है मेहनती है लड़की, काम वाकई में  ज्यादा था ।
पीयुश - यस सारा काम सही है ।
क्रिया - सर मुझे आज थोड़ा जल्दी जाना है, काम है कुछ ।
पीयुश - ओके आप जा सकती हैं वैसे भी टाईम होने ही वाला है 

क्रिया घर के लिये  निकल जाती है, 
औफ़िस से निकल कर वह रिया को फोन करती है, रिया कहाँ है तू, अच्छा सुन मेरे औफ़िस के पास जो mall है वही आ जा वही से ले लेंगे सामान, मैं बस पहुँच रही हूँ 15 मिनट में, ओके बाय।
क्रिया के निकलते ही राघव पीयुश के कैबिन में आता है, 
राघव - आज तो पार्टी चाहिये । 
पीयुश - किस खुशी में??  
राघव- भाभी सिंगल हैं इस खुशी में, इससे बड़ी खुशी और क्या चाहिये तुझे 😁😁।
पीयुश - धीरे बोल तेरा ये भाभी किसी ने सुन लिया ना तो ये बात उस तक पहुंचने में टाईम नही लगेगा ,वैसे भाभी सुनके अच्छा लगा ☺
चल बता कहाँ चाहिये पार्टी ?
राघव - चल मेरे साथ ।
क्रिया और उसकी दोस्त दोनों शौपिंग करने में बिजी थे, 
राघव और पीयुश भी औफ़िस से निकलकर पार्टी करने के लिए चल दिये । mall में घुसते ही अपनी आदत से मजबूर राघव आती जाती लड़कियों को देखने में व्यस्त हो गया, 
पीयुश - साले चुपचाप आगे बढ ले, पिटवाने के इन्तजाम मत कर ।
राघव - हाँ अब तो ये बोलेगा ही तू, तेरा तो काम बन गया ना में तो ढूंढ लूं अपने लिये कोई 🙄
तभी अचानक राघव को कुछ दिखाइ देता है वो जल्दी से आगे बढ़ जाता है ।
पीयुश- अब किसका पीछा कर रहा है तू? 
राघव- श्श्श चुप कर और पीछे आ, बोलना मत कुछ। 
पीयुश झुन्झलाते हुये चलता है तभी उसे आगे क्रिया दिखाई देती है । 
पीयुश (😁😁😀) -  अबे ये तो क्रिया है ।
राघव - हाँ तभी तो बोला चुप रह, देखें तो जरा भाभी किसके साथ शौपिंग कर रही है और क्या क्या खरीदा है उन्होने 😁
क्रिया - ओये सुन ये देख कैसा लग रहा है, रिया बिना देखे ही बोलती है, अच्छा लग रहा है ले ले ।क्रिया गुस्से में उसकी तरफ़ देख के बोलती है ,महारानी पहले देख तो लो फ़िर advice देना 
रिया हंसते हुये देखती है और कहती है यार तुझपे कोई भी कलर अच्छा लगेगा, लेले मुझे मत disturb कर प्लीज मेरी माँ,और ये जो 2 ट्रौली भर के सामान लिया है इसे कौन लाद के लेके जायेगा, मेरे बस की बात नही है ।
क्रिया - मेरे अकेले का नहीं है तेरा भी है और by the way तेरा सामान  ज्यादा है तो नखरे कम दिखा ।
जवाब मे रिया बस दाँत दिखा देती है ।
राघव और पीयुश खड़े  होकर देख रहे थे ,
तभी पीयुश बोलता है इन दोनों को भी इन्वाइट कर लें ??

राघव बत्तीसी दिखाते हुये - कर लेते हैं भाई, देख जो दूसरी वाली लड़की है कितनी अच्छी है ☺
दोनों क्रिया के पास पहुँच  जाते है । 
हाय क्रिया दोनों एक साथ बोले ।
क्रिया उन्हें वहाँ देख के shocked हो जाती है, सर आप यहाँ 😧,
पीयुश - क्यूँ नहीं आ सकते क्या?  
मेर वो मतलब नही था सर क्रिया हड़बड़ाते हुये बोली । 
पीयुश - वो एक्चुअली हम 2nd floor पर जो restaurant है वहाँ खाना खाने आये थे,आपको देखा तो सोचा आपको भी invite  कर लिया जाये ।
क्रिया - नो थैन्क्स सर, हम बस घर जाने ही वाले हैं। 
रिया, क्रिया के कान के  पास आके धीरे से बोलती है, पागल हो गयी है क्या इतने स्मार्ट लड़के खाने की पूछ रहे हैं और तू मना कर रही है, घर जाके खाना भी नही बनाना पड़ेगा, बेवकूफ़ लड़की, थोडा तो दिमाग लगा लिया कर, और इन्हें जानते भी हैं तो कोई दिक्कत नहीं है ।
रिया - नही कोई दिक्कत नहीं है आप चलिये हम payment करके आते हैं।
क्रिया -पर एक शर्त पर हम अपना खाने का बिल खुद ही पे करेंगे ।
पीयुश - नहीं हम invite कर रहे हैं तो बिल भी हम ही पे करेंगे 
क्रिया - सौरी सर ऐसे नही खा सकते हम । 
राघव सोचता है ये बिल के चक्कर में ऐसा न हो कि ये दोनों आये ही न, वो जल्दी से बोलता है कोई दिक्कत नहीं है, आप अपना पे कर देना ।
पीयुश राघव को खा जाने वाली नजरों से देखता हुआ चला जाता है,
राघव कहता है आप आ जाना हम वेट करेंगे । 
बाहर आके पीयुश -  तू कुछ ज्यादा नही बोलने लग गया 😠। राघव - पर सोच के देख अगर बिल के चक्कर में वो आती ही नहीं तो, कम से कम आने के लिये तैयार तो हो गयीं ।
उधर क्रिया - तेरा मुँह कुछ ज्यादा नही चलने लग गया है 😠 ,क्या जरूरत थी हाँ बोलने की??  
रिया - तू बिल्कुल सडू है यार, कितने स्मार्ट बन्दे हैं  वो, और वो ब्लैक शर्ट वाला कितने प्यार देख रहा था तुझे 😍 ( रिया पीयुश की बात कर रही थी)  
क्रिया - तू दिमाग खराब मत कर, प्यार के अलावा और कुछ भी दिखता है तुझे, मैं इन सब चक्करौं में नही पड़ना चाहती। चल बिल बनवा जाके । 
बिल पे करके दोनों restaurant में पहुँच जाती हैं, राघव और पीयुश पहले से ही वहाँ मौजूद थे, पीयुश के चेहरे पर हल्की सी स्माईल आ जाती है उस टाईम कोई भी देख के बता सकता था कि पीयुश कितना खुश था ।
राघव और पीयुश एक साथ बैठे थे उनके सामने ही क्रिया अपनी दोस्त के साथ बैठ गयी ।
पीयुश ने मीनू  कार्ड क्रिया के सामने कर दिया, एक नजर देखने के बाद क्रिया ने सिर्फ़ डोसा मंगाया, रिया ने चिली पटैटो ,राघव ने नूडल्स का काॅम्बो ,और पीयुश 
ने पुलाव और चार कोक आॅर्डर किये, वेटर खाने के साथ चार icecream भी ले आया।
राघव  - भाई ये icecream हमने नही मंगायी।
वेटर बोला सर कपल्स के किये स्पेशल औफ़र है आज, किसी भी आॅर्डर पर icecream फ़्री है। 
कपल्स सुनते ही क्रिया का चेहरा गुस्से से लाल हो गया, वो गुस्से में वेटर से बोली, यहाँ कोई कपल नहीं है ,आप ले जा सकते हैं इसे । 
वेटर - सौरी मैम, हमें लगा आप लोग....... इट्स ओके, आप लोग ले सकते हैं ये icecreams कपल्स नही है तो दोस्त ही सही।
क्रिया के चेहरे को देखकर कोई भी कह सकता था कि उसका पारा हाई हो चुका था, उसने चुपचाप अपना डोसा खाने में ही ध्यान लगाया,मन ही मन रिया को कोस रही थी और ये बात रिया भी जानती थी।
राघव और पीयुश भी समझ चुके थे कि बात बिगड़ गयी है ।
पर अपनी आदत से मजबूर राघव रिया का अटैन्शन लेने की कोशिश कर रहा था, और रिया क्रिया के बारे में सोच सोचकर परेशान थी । 
बेचारा पीयुश मन ही मन उस वेटर को गालियाँ दे रहा था । 
सबने जल्दी खाना खाया। 
क्रिया ने अपना और रिया का बिल पे किया और एक फ़ीका सा थैन्क्स बोलकर निकल गयी । रिया भी एक नकली मुस्कान देते हुये उसके पीछे चल दी । 
राघव - इस साले वेटर ने सब बर्बाद कर दिया, गुस्से में icecream भी नही खायी उसने। 
पीयुश - खाती कैसे कपल्स सुनते ही दिमाग खराब जो जो गया उसका ,चल यार अब घर चलते हैं ।
पूरे रास्ते क्रिया ने एक शब्द भी नहीं बोला, रिया आने वाले का तूफ़ान का अन्दाज़ा लगा रही थी, जो घर पहुँचते ही आने वाला था । 

