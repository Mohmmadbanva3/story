एक दिन मेरे पिता ने मुझे शादी के बारे में कहा। मुझे बहुत अजीब लगा कि मैं अभी पढ़ाई कर रहा हुं और आप शादी करने के लिए कह रहे हैं। क्या करें वह भी लड़की वालों से परेशन हो गये थे इसलिए मुझसे कहा कि शादी कर लो लड़की को कुछ दिन के बाद गौना करके लाएंगे। पिता के हार्ट अटैक का मरीज होने के कारण मैं भी मान गया और मेरी शादी 22 मई 2007 को हो गई। लड़की को गौना कराकर नहीं लाए और कहा कि कॉलेज खत्म होने के बाद लाएंगे। शादी के बाद हम दोनों कभी भी एक दूसरे नहीं मिले और न ही फोन पर बात की। जब मेरी पढ़ाई 2012 में खत्म हो गई तब मेरे पिता ने गौने के लिए कहा तो मैंने भी माना नहीं किया। तब मैंने आपनी बहन की मदद से अपनी वाइफ xx का फोन नंबर लिया पहली बार बात की कि आपने मुझे शादी के बाद अभी तक देखा नहीं है और न मेरे बारे में कुछ जानती हैं। यदि आप किसी और से प्यार करती हैं तो आराम से मुझे कह सकती हैं और मैं अपनी तरफ आपकी पूरा सहायता करूंगा और उससे मिला दूंगा। इस पर उसने कहा ऐसी कोई बात नहीं है। तब से हम रोज बात करते हैं हम काफी खुश हैं।  आने वाली 24 अप्रैल को गौना है। अब एक दिन भी ऐसा नहीं जाता कि हम एक-दूसरे को फोन या एसएमएस न करें। दूर होते हुए भी लगता है कि हम पास हैं। हम अपने माता-पिता के बहुत शुक्रगुजार हैं कि उनकी मदद से हम अच्छे दोस्त बने। मगर अभी भी हमारे घरवाले नहीं जानते कि हम आपस में बात करते हैं। हम भी खुश हैं और हमारे माता-पिता भी खुश हैं। xx मेरे पास ना होते हुए भी मेरा बहुत ख्याल करती है। हम इस प्यार को नेचरल कहते हैं