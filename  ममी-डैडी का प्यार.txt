आज मैं आपको अपने माता-पिता की प्रेम कहानी के बारे में बताना चाहती हूं। जरा देखिए तो सही, जब हमारे माता-पिता को प्रेम हुआ था, तब उनके जीवन ने क्या करवट ली थी। कैसे किया उन्होंने अपने प्रेम का इजहार एक-दूसरे से और क्या उनके माता-पिता ने उनसे कुछ नहीं कहा और उनकी चुपचाप शादी करवा दी? या उनकी लव स्टोरी में भी कोई विलन बना?  मेरे माता-पिता का प्रेम पांच साल तक चला! दोनों एक ही साथ काम करते थे। एक दूसरे के साथ ज्यादातर रहते थे। कहते हैं न मुलाकातें लगातार होती रहें तो प्यार हो जाता है। उन्हें भी एक-दूसरे से प्यार हो गया। पर इतनी जल्दी दोनों मिल जाते तो लाइफ में कोई टिवस्ट नहीं होता न।  दोनों को एक दूसरे से प्यार था। यह बात दोनों में से कोई भी मानने को तैयार नहीं था। फिर क्या था मेरी ममी की शादी मेरे नाना-नानी ने कहीं और तय कर दी।30 जून की शादी की तारीख तय हुई। 30 जून को दो प्यार करने वालों के बिछड़ने का दिन तय हो गया।  जिन्दगी ने करवट ली और 23 जून को मेरे पिता ने मेरे नाना जी के घर पहुंच कर मेरी ममी को शादी के लिये प्रपोज़ किया और आर. के.पुरम के मन्दिर में जाकर नाना जी का आशीर्वाद लेकर शादी कर ली।  भगवान सबकी जोड़ियां पहले से ही बनाकर भेजता है। इनका मिलन तो हो गया। आप सब के लिए भी कोई न कोई जरूर बना होगा। मैं दुआ करती हूं कि जल्द ही आपकी अपने जीवनसाथी से मुलाकात हो।