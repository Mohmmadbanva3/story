पर डैड ऐसे कैसे मैं शादी कर लूं। मतलब ना मैं उसे ढंग से जानता हूं ना मैं उससे ज्यादा मिला हूं । ऐसे कैसे आप फैसला कर सकते हैं।"

"बेटा तुम देख रहे हो ना उनकी हालत । अगर आज ये शादी नहीं हुई तो सब कुछ बिखर जाएगा।"

"पर डैड , मॉम आप तो डैड को समझाइए।"

"कार्तिक बेटा तुम्हारे डैड सही कह रहे हैं। जब से लड़के वालों ने शादी के लिए मना किया है भाई साहब की तबीयत बिगड़ गई है।उपर से बाहर सारे मेहमान आ चुके हैं। ऐसे में अगर अभी शादी नहीं हुई तो भाई साहब की बहुत बदनामी होगी। माही बिटिया की जिंदगी बरबाद हो जाएगी।"

"पर मां मैं ही क्यों। यहां तो बहुत सारे लड़के हैं। युग भी तो है आप उससे उस लड़की की शादी करवा दिजीए।वो दोनों तो फ्रेंड भी हैं।"

" नहीं करवा सकता क्योंकि तुम बड़े हो इसलिए तुम्हें बोल रहा हूं।उसे बोलता तो वह मना भी नहीं करता।पर शायद तुम्हें अपनी मनमानी के अलावा कुछ दिखता ही नहीं है।"

"ठीक है डैड चलिए। पर केवल शादी इसके अलावा मुझसे और कुछ की उम्मीद मत करिएगा।"

मुंबई के जाने-माने बिजनेस मैन अमरेंद्र प्रताप सिंह अपनी पत्नी वंदना सिंह   और दोनों बेटे कार्तिक और युग के साथ अपने बचपन के दोस्त उमाकांत के यहां आए थे ।आज उमाकांत जी की बेटी माही(माहिरा) की शादी होने वाली थी। पर ऐन टायम पर लड़के वालों ने दस लाख रुपए कैश की डिमांड कर दी।  उन्होंने फोन किया था कि अगर उमाकांत जी पैसे का बंदोबस्त कर लेंगे तभी बारात आएगी वरना नहीं। अब उमाकांत जी साधारण शिक्षक थे । इतनी बड़ी रकम का इंतजाम करना उनके लिए असंभव था । बाहर मेहमान सब आना शुरू हो गए थे।यह सोच कर वे बहुत परेशान हो गए। उनके सीने में दर्द होने लगा। अमरेंद्र जी ने तुरंत डॉक्टर को फोन किया। माही का भी रो रोकर हालत खराब थी। वंदना जी उसे  किसी तरह संभाल रही थी।

वंदना जी की अपनी कोई बेटी नहीं थी तो वे माही को अपनी बेटी की तरह प्यार करते थे।उनसे माही की हालत देखी नहीं जा रही थी तो उन्होंने अमरेंद्र जी को साइड में बुला कर माही की शादी कार्तिक से करवाने को बोला। अमरेंद्र जी भी  
शुरू से ही मन ही मन माही में अपने बहु की छवि देखते थे ।पर कार्तिक के स्वभाव के कारण कुछ नहीं कह सके थे। पर आज की परिस्थिती को देखकर उन्होंने कार्तिक को इस शादी के लिए किसी तरह से तैयार कर ही लिया।

अमरेंद्र जी ने उमाकांत जी को अपने इस फैसले से अवगत कराया तो उन्होंने उनके सामने हाथ जोड़ लिया"कृष्ण सुदामा  की दोस्ती की कहानी को आज तुमने फिर से दुहरा दिया।"तो अमरेंद्र जी ने उनको गले लगा लिया। 

वंदना जी के आंखों में भी आंसू आ गए "भाई साहब मैं तो शुरू से ही माही को अपनी बेटी बनाना चाहती थी।"

जब माही से पूछा गया तो उसने भी सहमती से सर हिला दिया। फिर से फेरों की रस्में शुरू हो गई। सबकुछ जल्दी जल्दी किया जाने लगा। क्योंकि उमाकांत जी की तबीयत बहुत बिगड़ गई थी । उन्हें जल्दी से अस्पताल ले जाया गया पर उन्हें बचाया नहीं जा सका। माही का रो रोकर हालत खराब होने लगा तो वंदना जी और युग ने किसी तरह से उसे चुप कराया।घर आकर उमाकांत जी के अंतिम संस्कार प्रक्रिया शुरू की गई। इस सब में युग पुरी जिम्मेदारी से माही का साथ दिया। कार्तिक को तो जैसे इस सबसे कोई मतलब ही नहीं था। सब कुछ अच्छे से संपन्न हो जाने के बाद अमरेंद्र जी अपनी पत्नी दोनों बेटों और अपनी बहू माही को लेकर वापस मुंबई  लौट आए।
 
घर पहुंचने पर जब सब घर के भीतर आने लगे तो वंदना जी ने कार्तिक और माही को दरवाजा पर ही रोक कर खुद अंदर चली गई। उन्होंने युग को भी अंदर बुला लिया। सर्वेंट्स को पहले ही फोन करके सारी तैयारियां कर के रखने को बोल दिया था। जब वे बाहर आई तो उनके हाथ में आरती की थाल और चावल भरा कलश था। युग पिछे से अलता भरा हुआ थाल लेकर आया। 

कार्तिक  "ये  सब क्या है मॉम मैंने पहले ही इस सब के लिए मना किया था ।"

वंदना जी "नई बहू ऐसे कैसे बिना गृह प्रवेश के अंदर आएगी। "

कार्तिक "ठीक है मॉम जो करना है जल्दी कीजीए । मैं थक गया हूं।"

वंदना जी दोनों का आरती उतारी और माही से कहा " बेटा दाहिने पैर से इस कलश को गिराते हुए इस थाल में पैर रखकर अंदर आओ।"

माही धिरे से कलश गिराते हुए अलता वाले थाल में पैर रखा फिर धिरे से अलता लगे पैरों का निशान पिछे छोड़ते हुए अंदर आ गई। वंदना जी दोनों को पुजा घर में ले गई। भगवान को प्रणाम कर माही वंदना जी और अमरेंद्र जी को भी प्रणाम किया। कार्तिक अपने रुम में चला गया।  अमरेंद्र जी माही के सर पर हाथ रखकर बोले" बेटा आज से यह तुम्हारा भी घर है तुम इस घर की बहू नहीं बल्कि बेटी बनकर यहां रहोगी।"

वंदना जी "हां मेरी प्यारी बेटी।"

युग "और मॉम मैं और भैय्या।"


वंदना जी उसके सर पर भी हाथ रखते हुए बोली" तुम दोनों भी।"

युग "माही मैं भी दोस्त बनकर हमेशा तुम्हारे साथ रहूंगा।"

वंदना युग का कान पकड़ते हुए बोली" वो तुम्हारी भाभी है । भाभी बोलो।"

युग " मांआआ कान छोड़ो  दर्द करता है। माही उम्र में मुझसे छोटी है। मैं तो माही ही बोलुंगा।क्युं माही तुम्हें कोई प्रोब्लम नहीं ना है।"

माही " मां बोलने दिजीए ना माही ही । हमें भी अच्छा लगेगा।"

अमरेंद्र जी  "वंदना जी माही को कार्तिक के कमरे में ले जाईए । फ्रेश होकर थोड़ा आराम कर लेगी ।सफर में थक गई होगी मेरी बच्ची।"

उसी समय कार्तिक भी नीचे आ गया। उसने माही को उसके कमरे में ले जाने वाली डैड की बात सुन ली। उसने गुस्से से वंदना जी की ओर देख कर बोला"मेरे रूम में क्यों?"

वंदना जी जी "बेटा वह तुम्हारी पत्नी है  तो तुम्हारे रूम में रहेगी।"

कार्तिक" मॉम प्लीज , मैं आप लोगों को पहले भी कह चुका हूं मैं इस शादी को नहीं मानता। आप लोग मेरे साथ जबरदस्ती नहीं कर सकते हैं ।और हां मेरे रूम में तो क्या ये लड़की मेरी नजर के सामने भी नहीं आनी चाहिए।"

अमरेंद्र जी गुस्सा से चिल्लाए"आप माने या ना माने माही आपकी पत्नी है।"कार्तिक गुस्सा में घर से बाहर निकल गया। वंदना जी रोने लगी। माही के आंखों में भी आंसू आ गए। उसने तो पुरे मन से इस शादी को स्विकारा था। फिर भी अपने मन को कड़ा कर वह अमरेंद्र जी और वंदना जी के पास आकर उनके पैरों में बैठ गई"मां बाबा आप लोग इस तरह उदास मत होइए। जिस परिस्थिती हमारी शादी हुई है उन्हें वक्त लगेगा इसे समझने में। फिर वो मुझे जानते तक नहीं है।हो सकता है कि शादी को लेकर उनका कोई अलग नजरिया हो। और अगर वे इस शादी को नहीं मानते हैं तो कोई बात नहीं आप लोगों ने अभी अभी मुझसे कहा था ना कि मैं आपकी बेटी हूं।क्या मैं बेटी बनकर आप लोगों के साथ नहीं रह सकती। वैसे भी बाबा के बाद आप लोगों के अलावा और कोई मेरा अपना तो है नहीं जहां मैं जाकर यह सकुं। "

वंदना जी उसके सर पर हाथ रख कर कहा" हम ने केवल कहा ही नहीं बल्कि दिल से भी तुम्हे अपनी बेटी माना है।"
युग भी वहीं आकर बैठ गया और बोला" और मैं तो पहले से ही तुम्हारा दोस्त हुं। और तुम भैय्या की चिंता मत करो। वो अभी तुमको जानते नहीं हैं ना। जब वो तुम्हें पहचान जाएंगे तो अपनी जान से भी ज्यादा तुम्हें प्यार करेंगे। वो केवल उपर से रुड हैं अंदर से उनका दिल बहुत कोमल है। "

अमरेंद्र जी "हां बेटा वो अभी गुस्सा में है ना इसलिए ऐसा बोल गया। तुम उदास मत हो। तुम कमरे में जाकर आराम करो।"

माही "मां जब तक वो मुझे अपने मन से अपना नहीं लेते  तब तक  मैं भी दुसरे 
कमरे में ही रहना चाहुंगी।"

युग "मां माही आज मेरे कमरे में सो जाएगी। मैं पापा के स्टडी रूम में सो जाऊंगा।कल आप मेरे बगल वाला रुम  माही के लिए रेड्डी करवा दिजिएगा।"

वंदना जी "ठीक है बेटा माही को कमरे में ले जाओ।"
माही कमरे में आकर फ्रेश होकर अपने बारे में सोचते हुए उदास हो गई। निचे सबके सामने तो वह हिम्मत कर ली। पर पता नहीं आगे क्या होगा।

क्या कार्तिक उसे अपनाएगा
