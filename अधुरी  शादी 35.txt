माही के आंसू कार्तिक को बहुत ही तकलीफ पहुंचा रहे थे। आज उसे माही के दर्द की इंतहा समझ आ रही थी। उसे खुद पर बहुत ही शर्मिंदगी हो रही थी। बहुत देर सोचने के बाद उसने युग को फोन लगाया "युग तू कल आ जा। माही को तेरी जरूरत है।"

युग यह सुनकर घबरा गया। वह उस समय सीढ़ियों से नीचे उतर रहा था। घबराहट पर उसकी आवाज तेज हो गई "माही ठीक है ना, क्या हुआ उसे"

उसकी आवाज में इतनी घबराहट थी कि नीचे बैठे वंदना जी और अमरेंद्र जी भी चौक गए। वंदना जी "युग क्या हुआ माही को, कहीं कार्तिक ने फिर से उसे कुछ कह तो नहीं दिया।"

वंदना जी की बात सुनकर युग चौंक गया "आप लोग को कैसे पता कि भाई को माही मिल गई है।"

इस पर वंदना जी चुप हो गई। उधर कार्तिक भी चौंक गया "युग मॉम को कैसे पता है माही के बारे में।"

युग "भाई वही तो मैं भी पूछ रहा हूं। एक मिनट भाई मैं फोन स्पीकर पर डालता हूं।" 

कार्तिक "मॉम डैड आप लोग पहले से जानते थे कि माही यहां है तो मुझसे छुपाया क्यों"

अमरेंद्र जी "हां हमें पता था। उस रोज जब तुम माही पर गुस्सा हो कर चले गए तो माही ने मुझे फोन किया और सारी बात बताई। कार्तिक तुमने केवल माही पर उंगली नहीं उठाई बल्कि हमारी परवरिश को भी गलत साबित कर दिया। हम तुम्हें सही गलत में फर्क करना नहीं सिखा सके। हमने उसे रोकने की बहुत कोशिश की पर उसका दिल इतना टूट चुका था कि वह रुकने को नहीं तैयार हुई। बहुत समझाया कि कम से कम युग से तो मिल लो पर उसने केवल इतना ही कहा कि इस सब के बाद हम युग से नजरे नहीं मिला सकते। फिर मैंने उसे दिल्ली भेज दिया। तुम लोगों को तो पता भी नहीं होगा उसने ड्रेस डिजाइन कंपटीशन में पार्ट लिया था। और उसी रोज उसके सेलेक्शन की खबर आई थी। वह तुम लोग को बताना चाहती थी। पर बता भी नहीं पाई। उसी सेलेक्शन के आधार पर उस इंस्टिट्यूट में उसे एडमिशन मिल गया। मैंने जब फीस जमा करनी चाही तो उसने मना कर दिया और स्कॉलरशिप के लिए अप्लाई कर दी। पूरा कोर्स उसने स्कॉलरशिप पर ही कंप्लीट किया। यहां तक कि रहने खाने का भी खुद इंतजाम 
की ट्यूशन करके। बहुत स्वाभिमानी लड़की है वह।"

कार्तिक "डैड श्रावणी आंटी उसे जानती हैं।"

अमरेंद्र जी "हां उन्हें ही मैंने उसका लोकल गार्जियन बनवाया था। उसे बोला था कि कभी जरूरत पड़े तो उनसे संपर्क कर ले पर उसका स्वाभिमान उसे किसी से भी मदद नहीं लेने दिया। मेरे कहने पर श्रावणी जी उसे वाच करती रही और जब उसका कोर्स समाप्त होने तब उसने टैलेंट कंपटीशन भी जीत लिया तो मैंने श्रावणी जी से कहकर उसे अपनी कंपनी में ही  अपॉइंट करवा लिया। पर उसे यह नहीं पता है। क्योंकि मैं जानता था कि जब उसे पता चलेगा तो वह कंपनी छोड़ देगी।"

कार्तिक "माना कि मैंने उस वक्त गलती किया। पर डैड आप लोगों से भी एक गलती हुई। उसे यूं अकेले नहीं आने देना चाहिए था। उसे आप लोगों के सहारे की जरूरत थी उस समय।"

इस पर अमरेंद्र जी बोले "तो तुम्हें क्या लगता है कि  हमने उसे रोकने की कोशिश नहीं की। पर उस समय वह अकेले रहना चाह रही थी। हम सब से दूर ताकि वह खुद को संभाल सके।"

युग रोते होते हुए वंदना जी के गले लग गया "कितनी तकलीफ सही मेरी बहन ने और मैं कुछ भी नहीं कर सका।"

कार्तिक "युग तुम आकर माही से मिल लो।"

युग "पर भाई आपने तो कहा था कि आप उसे मना लेंगे।"

कार्तिक "हां कहा तो था। पर अब मैं उसे वक्त देनाना चाहता हूं। आज उसने अपना सारा गुस्सा मेरे ऊपर निकाल दिया। उसे इस वक्त तुम्हारे प्यार की जरूरत है। अपने भाई की जरूरत है। तो आ जाओ और अभी तो मेरे लौटने में समय है ना। तब तक मैं उसे वक्त देना चाहता हूं ताकि वह खुद सारी बातें भूल कर मेरे पास आ जाए।"

युग "ठीक है भाई"

दूसरे दिन मीरा ऑफिस नहीं गई। कार्तिक का भी मन नहीं लग रहा था "पता नहीं माही कैसी होगी" फिर भी कामों की वजह से वह रुक गया। इधर युग रिया को सारी बात बता दिया और दिल्ली जाने की बात कही तो रिया बोली "तुम बेवकूफ के बेवकूफ ही रह जाओगे। माही को अभी तुम्हारी नहीं भाई की जरूरत है। अभी-अभी तो उसने अपने मन की भड़ास निकाली है। अभी कुछ समय उसे भाई के साथ गुजारने दो। हम कुछ दिनों के बाद चलेंगे।"

युग भी उसकी बातों से सहमत हो गया। उसने कार्तिक को फोन कर किया और बता दिया "भाई हम नेक्स्ट वीक दिल्ली आएंगे। आप तब तक अपना और माही का ख्याल रखना।"

शाम में कार्तिक वसुधा जी के घर आया। वह माही को देखना चाहता था। पर वह 
उसके सामने आ ही नहीं रही थी। वह थोड़ी देर पीहू के साथ खेल कर वापस अपने फ्लैट पर आ गया।वह माही को एक नजर देखने के लिए बेचैन हो रहा था। जब उससे बर्दाश्त नहीं हुआ तो वह सब के सो जाने के बाद चुपचाप खिड़की के रास्ते से माही के कमरे में गया।

माही पीहू को बाहों में लिए हुए सो रही थी। कार्तिक उसके बगल में बैठ कर जी भर उसे देख लेना चाह रहा था। थोड़ी देर देखने के बाद वह चुपके से अपनी जेब से पायल निकाला और माही के पैरों में पहना दिया। फिर उसके सर के पास आकर उसके सर को धीरे से चूमते हुए बोला "मैं तुम्हारा इंतजार करूंगा जब तक तुम चाहोगी। क्योंकि तुम ही मेरी जिंदगी हो। तुम्हारी खुशी के अलावा मुझे कुछ और नहीं चाहिए" और फिर वह वापस चला गया।

उसके जाते ही माही उठ कर बैठ गई। थोड़ी देर आंखें मूंदकर वह अभी की सारी बातों को याद करने लगी। फिर आंख खोल कर अपने पैरों में कार्तिक द्वारा पहनाई गई पायल को देखने लगी। कुछ देर सोचने के बाद उसने वह पायल खोलकर उसे अपने कबर्ड में रख दिया और बेड पर आकर पीहू को अपनी बाहों में लेकर लेट गई "कार्तिक जी हमें नहीं पता कि आप कितना बदल गए कितना नहीं। हमें बस यह पता है कि आप के करीब जाने पर हम अपनी जान से प्यारे भाई से दूर हो गए।इतने बड़े इल्जाम के बाद हमारी हिम्मत नहीं थी कि हम युग से नजरें मिला पाएं। पर अब हम पीहू को नहीं खोना चाहते।हमें डर है कि फिर से आपके करीब आए तो कहीं इसकी कीमत हमें पीहू को खो कर न चुकानी पड़े।  हम अपनी पीहू के बिना जी नहीं सकते। इसलिए हमारा आपसे दूर रहना ही बेहतर है। आपको और भी लड़कियां मिल जाएगी जीवन साथी के लिए। पर हमें हमारी बेटी दोबारा नहीं मिल पाएगी। इसलिए हम किसी भी कीमत पर  पीहू को अपने से दूर नहीं होने दे सकते।"

वह पीहू की ओर देखने लगी "हमारे टूटे हुए मन को  पीहू ने ही तो अपने प्यार से फिर से जोड़ा था। हम कैसे उस वक्त को भूल जाएं जब पहली बार पीहू ने हमें मम्मा कहा था। उस वक्त जो अहसास हमारे मन में जागा था उसे हम कैसे झुठला दें। हमने अपना बचपन अम्मा के बिना बिताया। इसलिए हम पीहू से उसकी मां नहीं छीन सकते।"

दूसरे दिन से वह ऑफिस जाना शुरु कर दी। सब कुछ नॉर्मल सा था। वह कार्तिक के सामने जाने से पहले भी बचती थी अभी वही करने लगी। कार्तिक में जब उसके पैरों में पायल नहीं देखा तो वह उदास हो गया। वह भी अब उसे बिना मतलब का तंग करना बंद कर दिया। बस दूर से ही उसे देखता रहता था। हर शाम वह पीहू के साथ बिताने के लिए उसके घर चला जाता था।पीहू धीरे-धीरे उसके साथ काफी घुलमिल गई थी। माही चुपचाप अपने कमरे से दोनों को खेलते देखती रहती। वह जब आता तो चुपचाप उसके लिए कॉफी बना कर दे आती और जब जाने लगता तो वह वसुधा जी को आवाज देकर खाना खाकर जाने का इशारा कर देती। एक अनकही सी चुप्पी दोनों के बीच पसर गई थी।

युग फोन पर सारी खबर लेता रहता था। जब माही की चुप्पी उससे बर्दाश्त नहीं हुई तो वह रिया के साथ उससे मिलने के लिए दिल्ली पहुंच गया। पर कार्तिक ने उसे माही से इस बारे में बात करने से मना कर दिया।

युग "पर भाई ऐसा कब तक चलेगा। उसे नजर क्यों नहीं आ रहा है कि आप अब 
बदल गए हो। आपको अपनी गलती का बहुत पछतावा है।"

कार्तिक "युग वह मेरी वजह से बहुत ज्यादा तकलीफ में है। और मैं अब यह बिल्कुल नहीं चाहता कि उसकी तकलीफ और बढ़े। उसकी चुप्पी बहुत खलती है। मुझे तो यह भी पता नहीं कि वह अब भी मुझसे गुस्सा है या नहीं। पर जो भी हो मैं अब उसे किसी भी तरह से फोर्स नहीं करना चाहता। अगर वह मुझसे दूर रहकर ही खुश है तो वही सही। अपने मरते दम तक मैं बस उसका इंतजार करूंगा।" उसकी आंखों में आंसू आ गए। युग और रिया को  माही का एड्रेस बता कर वह वहां से निकल गया।

युग रिया को लेकर माही के घर पहुंचा। बेल बजाने पर वसुधा जी के  गेट खोली। पहले तो वह उन दोनों को नहीं पहचानी फिर गौर से देखने पर वह बोली "कहीं आप युग और रिया तो नहीं हो।"

युग  "हां आंटी  मैं युग हूं माही का भाई" इतने में पीहू की नजर युग पर पड़ी। वह चिल्लाते हुए दौड़ कर आई "युग मामू युग मामू" और उसके लिपट गई। युग भी आगे बढ़ कर उसे गोद में उठाकर गले से लगा लिया। वसुधा जी उन दोनों को भीतर बुलाई। युग और रिया उन्हें प्रणाम करते हुए बोले "हम माही से मिलने आए हैं।"

वसुधा जी "आओ बैठो, मैं अभी माही को बुलाती हूं" इधर रिया आश्चर्य में थी "पीहू  हम लोगों को कैसे पहचान गई।"

वसुधा जी "मीरा ने इसे मोबाइल पर तुम लोगों की तस्वीर दिखाती रहती है। इसलिए यह तुम्हारे पूरे घर को पहचानती हैं।"

पीहू रिया की ओर देखकर बोली "आप लिया आंटी हो ना हमाली मम्मा की बेसछट फलेंड।"

रिया हंसते हुए उसे अपनी गोद में लेकर उसका सर प्यार से सहलाने लगी "हां, पर आपकी मम्मा है कहां?"

तब तक माही भी वहां आ गई थी। माही युग और रिया को देख कर ठिठक गई। उसे समझ नहीं आ रहा था कि वह आगे जाए या नहीं। युग की नजर जैसे ही माही पर पड़ी तो वह दौड़ कर उसके गले जा लगा "3 मिनट  बड़ी होने का इतना धौंस दिखाओगी कि मुझसे बिना मिले भाग आई। एक बार भी मेरे बारे में नहीं सोचा कि मैं कैसे रहूंगा तुम्हारे बिना। जब तक तुम लखनऊ में थी कोई ऐसा दिन नहीं बीता था जब मैंने तुमसे बात नहीं किया हो। फिर जब साथ रहने लगी तो तुम्हें देखे बिना मेरा दिन नहीं शुरू होता था। और तुम बिना सोचे समझे चली आई। एक बार नहीं सोची कि तुम्हारे बिना तुम्हारा भाई कैसे रहेगा।" और रोने लगा। माही भी उसे कसकर पकड़  हुए रोने लगी। रिया की भी आंखें गीली हो गई।

रिया "ओए भरत मिलाप हो गया हो तो मैं भी हूं। मुझे भी हिसाब किताब बराबर करना है।"यह सुनकर वे दोनों अलग हुए तो रिया आकर जोर से एक थप्पड़ माही के गाल पर बैठा दी।


माही अपना गाल सहलाते हुए आंखें फाड़े रिया को देख रही थी। युग गुस्से में चिल्लाया "रिया यह क्या बदतमीजी है।"

रिया "तुम तो चुप ही रहो। यह मेरे और माही के बीच की बात है।" कहते हुए माही के गले लग गई "तेरा झगड़ा भाई से था। तुझे भाई से अलग रहना था तो मेरे पास आ जाती। इतनी दूर आने की क्या जरूरत थी। पहले तुम मुझे यह एहसास दिलाया कि मेरा भी कोई है। मैं अकेली नहीं हूं। फिर मुझे खुद अकेला छोड़ कर भाग आई। एक बार भी ख्याल नहीं आया कि तुम्हारे बाद फिर से मुझे कौन संभालेगा। कौन मेरे बीमार पड़ने पर रात भर जागकर मेरा ख्याल रखेगा।"

माही उसे चुप कराते हुए बोली "आपको हमने अकेला कहां छोड़ा था। अपना पूरा परिवार आपको दे कर आए थे हम।"

रिया "चुप करो बहुत बोलती हो। वह तुम्हारा परिवार है। मेरा परिवार तो तुम हो। तुमसे मेरा परिवार है। और तुम क्या समझती हो मुझ से पीछा छुड़ाना आसान है। अब तो मैं भी यही रहूंगी तुम्हारे पास।अब दुबारा मुझसे दूर हो कर दिखाओ।"

पीहू जो इतनी देर से सबको देख रही थी जोर से चिल्लाई "आप लोग गंदे हो। हमाली मम्मा को लुला दिया। हम डैडा छे बोल देंगे। औल लिया आंटी यह हमाली मम्मा है तो इनके पाछ हम लहेंगे आप नहीं। आप अपनी मम्मा के पाछ जाओ।" और उसे खींचकर माही से अलग करने लगी।

उसके इस मासूम हरकत पर सब हंस पड़े। रिया उसे गोद
में उठाते हुए बोली "बेटा ये जो आपकी मम्मा है ना यह हमारी भी मम्मा बड़ी बहन सब कुछ है।" उसके इतना कहते ही माही भावुक होकर उसे गले से  लगा ली। युग भी उन दोनों को पीछे से पकड़ कर गले लग गया। माही अब बहुत खुश थी और उसके चेहरे की खुशी देखकर वसुधा जी की भी आंखें भर आई।

तभी वसुधा जी के नजर दरवाजे पर पड़ी। कार्तिक  दरवाजे पर खड़ा हो उन तीनों को ही देखे जा रहा था। वसुधा जी जैसे ही कुछ बोलने को हुई उसने इशारा से उन्हें मना कर दिया और अपनी आंखें पोछते हुए वहां से चला गया।

उसी समय माही भी पीछे पलट कर दरवाजे की तरफ देखने लगी। उसे इस तरह देखते हुए युग पूछा "क्या हुआ माही कोई है क्या वहां। किसे देख रही हो।"

वह धीरे से बोली "ऐसा लगा जैसे कार्तिक जी वहां  खड़ा थे।"

वसुधा जी यह सुन कर मुस्कुरा दी और मन ही मन बोली "कार्तिक की हर आहट पहचानती हो बस मानने से इंकार करती हो।" फिर सब से बोली "अच्छा सब का मिलना जुलना हो गया हो तो मीरा इन्हें खिलाओ पिलाओ। तब से  तीनों केवल  रोए ही जा रहे हैं।"

युग "हां माही बहुत दिन हो गए तेरे हाथ की कॉफी पिए हुए।"

रिया "और खाना खाए हुए।"फिर सब हंसने लगे। माही किचन में चली गई। जब वह कॉफी लेकर आई तो वसुधा जी बोली " मैं कार्तिक जी को भी फोन कर के बुला लेती हूं। वह भी आज हमलोग के साथ ही खाना खा लेंगे।" माही कुछ नहीं 
बोली तो वसुधा जी पीहू को लेकर वहां से चली गई "तुम लोग बातें करो मैं पीहू का होमवर्क करवा देती हूं।"

माही भी बोली "ठीक है मां" और युग और रिया को लेकर अपने कमरे में आ गई।

रिया "माही तुम्हें हम लोगों की बिल्कुल भी याद नहीं आई।"

युग "मुझे को खोजने से मना कर दी। पर तुम तो हमें कम से कम फोन तो कर सकती थी ना।"

इस पर माही मुस्कुराते हुए बोली "मां बाबा से हमारी रोज बातें होती हैं। आप दोनों की हर गतिविधि हमें मालूम है। और रिया आप तो हमें ढूंढ भी ली थीं।है ना।"

इस पर युग भी रिया की ओर देखने लगा तो रिया बोली "कहां ढूंढ पाए। तुमने तो अपना नाम ही बदल लियाया था। मैं जिस भी क्लु पर माही को खोजती तो वहां मुझे मीरा मिलती  और मैं भटक जाती। पर जब युग लंदन से आने वाला था उसी समय यहां के फैशन हाउस की कुछ डील की कॉपी पर मेरी नजर पड़ी। जब मैंने उसके डिजाइंस देखे तो मुझे शक हुआ कि मीरा सिंह ही माही है। पर अंकल कुछ भी बोलने को तैयार नहीं थे। फिर युग के आने के बाद उसने भाई को माफ कर दिया और अंकल भाई को यहां भेजने की बात बोले तब मेरा विश्वास पक्का हो गया कि मीरा ही माही है और अंकल आंटी को सब कुछ पहले से ही पता है।"

युग नाराज होते हुए बोला "सब को सब कुछ पता था। बस मुझे ही यहां से दूर लंदन भेज दिया गया।" माही उसके सर को सहलाते हुए बोली "वह इसलिए कि अगर आप यहां रहते तो आप अपना सारा एनर्जी हमें ढूंढने में लगा देते। क्योंकि तब तक आप को पता चल चुका था कि हम आपकी अपनी बहन है।"

युग उसके गले लग गया "तुम बहुत गंदी हो। तुम्हें शुरू से ही पता था फिर भी मेरे साथ दोस्ती का नाटक करती रही।"

माही मुस्कुराते हुए बोली "अच्छा हम नाटक कर रहे थे और आप जो हर हमेशा बोलते थे कि 3 मिनट के बड़े होने से क्या होता है लंबाई में मैं बड़ा हूं और हमारा सारा सामान तोड़ देते थे। वह तो कार्तिक जी आकर हमारे खिलौने ठीक कर देते थे।"

युग "हां, क्योंकि भाई उसी समय से तुमसे बहुत प्यार जो करते थे।"

कार्तिक का नाम सुनते ही माही चुप हो गई।

तभी सब की नजर दरवाजे पर पड़ी। पीहू कार्तिक के साथ दरवाजे पर खड़ी थी। माही उसे देखकर बोली "आप लोग बातें कीजिए। हम खाना तैयार करते हैं" और किचन चली गई। कार्तिक चुपचाप आकर उन लोगों के पास बैठ गया। और सब पीहू के साथ खेलने लगे।

थोड़ी देर बाद सब टेबल पर खाना खा रहे थे। माही पीहू को खिला रही थी और 
युग माही को। कार्तिक यह देखकर भावुक हो गया। तभी पीहू युग से पूछ बैठी " मामू आपके पाछ अकलू अंकल की फोटो है । मम्मा डैडा दोनों ने हमें उनका फोटो नहीं दिखाया।आप दिखा दो।"

पीहू की बात सुनकर कार्तिक को हंसी आ गई। युग भी हंस पड़ा।इस पर माही पीहू को डांटते हुए बोली "कितनी बार आपको बोला है कि खाना खाते समय बात नहीं करते।"

युग हंसते हुए बोला "माही तुम बोलो तो पीहू के अकडु अंकल की फोटो उसे दिखा दूं।"

इसपर कार्तिक और माही दोनों एकसाथ बोल पड़े "नहीं।"
तो सब हंस पड़े। माही चिढ़ते हुए वहां से उठकर चली गई।  थोड़ी देर बाद युग कार्तिक के साथ उसके फ्लैट पर चला गया। रिया माही के साथ उसके कमरे में चली गई।

रिया माही का मूड अच्छा देख कर उससे पूछ ली "माही तुमने आगे क्या सोचा है।"

माही "हम समझे नहीं।"

रिया "मैं तुम्हारे और कार्तिक भाई के बारे में बात कर रही हूं।"

माही "पता नहीं रिया, पहले तो कार्तिक जी पर बहुत गुस्सा आता था। पर अब पता नहीं कुछ समझ में नहीं आता है। हमने उन पर इतना चिल्लाया। उनको इतना कोसा। उन्हें गुस्सा दिलाने की इतनी कोशिश की। पर फिर भी वह चुपचाप रहे। अब तो हमें उलझन सी होने लगी।"

रिया "माही  तुम्हारे जाने के बाद भाई बिल्कुल बदल गए हैं। एक बार अपने दिल से जरूर सोचना। वह तुम्हें बहुत प्यार करते हैं। और जहां तक मैं तुम्हें जानती हूं तुम भी उनसे बहुत प्यार करती हो। तो कम से कम अपने प्यार के लिए एक बार फिर से जरुर सोचना।"

माही इस पर कुछ नहीं बोली। चुपचाप आंखें बंद कर ली।वह बहुत उलझ चुकी थी। रिया भी उसे इस तरह से चुप हो जाते देख  सो गई।
क्रमशः...…..

आप लोगों ने हमारा बहुत साथ दिया। आप सब का बहुत बहुत धन्यवाद
