               शिवांश कपूर, व्यापारिक दुनिया का जाना माना नाम और बैचलर भी। उसके डैड प्रताप कपूर से उसकी बिल्कुल नहीं बनती। लेकिन ये बात उन दोनों के अलावा सिर्फ उसकी माँ विमला जी जानती है। इम्फैक्ट, शिवांश तो कुछ समय पहले घर छोड़ भी चुका था। इसका कारण हम आपको कहानी के बीच में बतायेंगे, लेकिन विमला जी की तबियत ऐसी बिगड़ी कि बेटा तो वापस आ गया। पर, बिज़नेस की बातों के अलावा प्रताप जी और शिवांश में बातें ना के बराबर होती। हमेशा की तरह शिवांश सुबह ऑफिस के लिये निकला तो अचानक उसे कुछ याद आया। उसने गाड़ी मन्दिर के तरफ घुमा ली। मन्दिर से दर्शन कर जब वो बाहर आया तो उसे एक कॉल आयी। वो वही साइड में खड़े होकर बात करने लगा। "अरे भैया, का बताये आजकल पढ़ाई इतनी महंगी हो गयी है कि बेटे का एडमिशन भी ना करा पा रहे है। गरीब होना ही जुर्म है इस दुनिया में, अब सोचे कि इंग्लिश मीडियम स्कूल ना सही लेकिन किसी ढंग के स्कूल के बच्चे का एडमिशन कराये। कल ऊ स्कूल के बारे में पता भी किये, लेकिन एडमिशन का फीस ही दस हजार रुपैया बता रहे है। उसपर ऊपर से अलग खर्चा होगा।"- एक बैलून वाला अपने बगल में खड़े एक खिलौने वाले से ये सब कह रहा था। "का कर सकते है भैया, हम जैसों के बच्चे सरकारी स्कूल में ही पढ़ ले वही बहुत है।"- खिलौने वाले ने कहा तो गुबारे वाले ने बुझे चेहरे से हाँ में सर हिलाया।              शिवांश को भी उनकी बातें साफ सुनाई दे रही थी।  "ये गुब्बारे कैसे दिए?"- कुछ देर ही हुए होंगे कि एक लड़की ने गुब्बारे वाले के पास आकर कहा तो गुब्बारे वाला बोला -  "बीस रुपए के एक।" "दिया तुझे गुब्बारे क्यों चाहिए?"- उस लड़की के साथ आयी लड़की ने कहा तो दिया मुस्कुराती हुई बोली - "तू नहीं जानती, मेरे बॉय फ्रेंड को ये बहुत पसंद है। लेकिन ये तो बहुत सस्ते है, भैया आपको पता भी है मैं कौन हूँ....दिया....  दिया मेहरा नाम है मेरा। ये गुब्बारे जितने की भी हो लेकिन मैं अपने दोस्त को इतना सस्ता गिफ्ट नहीं दे सकती।" "तो तू मार्किट से उन्हें कोई अच्छा सा गिफ्ट लेकर देना।"- साथ आयी उसकी कजिन लवली ने कहा। "लेकिन उसे तो गुब्बारे ही पसंद है ना यार। आप एक काम करो भैया, एक गुब्बारे का दो हजार रुपया ले लो।"- दिया ने कहा तो गुब्बारे वाले के साथ साथ उसे आसपास के लोग भी हैरानी से देखने लगे। "दिया तू पागल हो गयी है क्या? और एक बात बता कौन है तेरा बॉय फ्रेंड? मुझे तो तूने कभी नहीं बताया।"- लवली ने उसके कान में धीरे से कहा। "जस्ट चिल यार लवली।" - दिया ने कहा और गुब्बारे वाले की ओर देखकर फिर बोली- "हाँ तो आपके पास टोटल कितने गुब्बारे है?" "मैडम जी, बाइस होंगे।"- गुब्बारे वाले ने धीमे से कहा। "ओके देन, ये बीस हजार रुपए है। मैं आपके सारे गुब्बारे ले रही हूँ।"- दिया ने पर्स से पैसे निकाल उसे देते हुए कहा तो वो अब भी उसे हैरानी से देख रहा था। दिया ने मुस्कुराकर उसकी हथेली थाम उसमें रूपये रख दिए। वहाँ खड़े सारे लोग दिया पर हँस रहे थे और उसकी कजिन लवली अपने सर पर हाथ रख कर उसे देख रही थी। इसके विपरीत गुब्बारे वाले के आंखो में आंसू थे। "अरे भैया, गुब्बारे तो दे दो मेरे।"- दिया ने कहा तो उसने सारे गुब्बारे उसे दे दिए। "आपका बहुत बहुत धन्यवाद मैडम जी। आप साक्षात देवी बनकर आयी है। आप नहीं जानती, लेकिन हमें इन रुपयों की बहुत जरूरत थी।"- गुब्बारे वाले ने हाथ जोड़ कर कहा। "इसमें हाथ जोड़ने की क्या बात है, मुझे आपके गुब्बारे चाहिए थे और आपको उसके बदले में मैनें पैसे दिए। सो इट्स ऑल बिज़नेस।"- दिया ने मुस्कुराकर गॉग्ल्स पहनते हुए कहा और सारे गुब्बारे लेकर चल दी।                    ब्लू कलर की जीन्स, व्हाइट कलर का शोल्डर कट टॉप, कर्ली बाल और पैरों में हाई हील्स और मेकअप के नाम पर सिर्फ काजल। वो उसे एक पल को देखता रह गया।  "शी इज सच अ फूल।"- शिवांश ने कहा और अपनी गाड़ी की तरफ बढ़ गया। लेकिन दिया की इस हरकत ने आज कई दिनों के बाद उसके चेहरे पर मुस्कुराहट ला दी थी। उसका फोन फिर बजा तो उसने रिसीव किया। "कहाँ है तू?"- सामने से अपने बेस्ट फ्रेंड राज की आवाज सुन वो मुस्कुरा दिया। "मैं कैसे भूल गया कि आज तेरा भी जन्मदिन है।"- शिवांश ने कहा तो राज ने गुस्से से कहा- "हाँ हाँ पता है तू भूल गया, अब बताने की जरुरत नहीं है। लेकिन मैं अच्छे से जानता हूँ कि तू इस वक्त मंदिर में होगा।" "हैप्पी बर्थडे यार।"- शिवांश ने मुस्कुराकर कहा। "ना, ये सूखी विश नहीं चलेगी।"- राज ने कहा और शिवांश अपनी गाड़ी में बैठ मोबाइल को ब्लूटूथ से कनेक्ट कर लिया। वो गाड़ी स्टार्ट करता इससे पहले ही राज ने कहा - "गाड़ी स्टार्ट कर वहाँ से आधे किलोमीटर दूर जो सुपर मॉल है, वहाँ से मेरे लिये कुछ अच्छा सा तोहफा ले और शाम को हमारे फेवरिट जगह पर उस गिफ्ट के साथ आ जाना।" "लेकिन मेरी इम्पोर्टेन्ट मीटिंग है राज।"- शिवांश ने कहा तो राज जल्दी से बोला- "बस मुझे और कुछ ना कहना है और ना ही सुनना है। अभी रखता हूँ काम है मुझे, बाय।"                शिवांश कुछ पल अपने मोबाइल को घुरता रहा, फिर गाड़ी स्टार्ट कर दी।  "दिया सुन तो यार, कहाँ भागी जा रही है।"- लवली उसके पीछे आती हुई बोली।               दिया ने सारे बैलून उसे पकड़ा दिए और खुद हेलमेट लगाकर अपनी स्कूटी स्टार्ट कर दी। "चल अब बैठ जा और ध्यान रखना मेरे गिफ्ट्स को कुछ ना हो।"- दिया ने कहा तो लवली उसके पीछे बैलून संभाले बैठ गयी और फिर उसके कंधे पर हाथ रख कर बोली- "एक बात बता, तेरा बॉय फ्रेंड दिखने में कैसा है?" "कौन सा बॉय फ्रेंड?"- दिया ने हँसकर कहा।  "आई नो कि तू दिल्ली में पढ़ाई कर रही है लेकिन माय डीयर कितने बॉय फ्रेंड है तेरे और ये इतने महंगे बैलून तूने किस खास के लिये है?"- लवली ने कहा।  कुछ देर बाद,  "विल यू बी माइन?"- शिवांश मॉल में स्टीयर से उतरा तो दिया ने अचानक से उसके सामने आकर कहा। उसके हाथ में वही बैलून थे। "व्हाट?"- शिवांश ने हैरानी से कहा। "आई सेड, आई लव यू।"- दिया ने घुटनों पर बैठकर कहा तो शिवांश उसे हैरानी से देखने लगा। बैलून हवा में उड़ रहे थे और सारे लोग अब उन्हें देखने लगे।  क्रमशः          कहानी के इस भाग को पढ़कर अपनी प्रतिक्रिया जरुर दे।। धन्यवाद, राधे - राधे