वैलंटाइंस डे पर अगर कोई आपको वैलंटाइन कार्ड दे तो यकीनन आपकी खुशी का ठिकाना नहीं रहेगा, लेकिन अगर किसी को प्रिंसेस डायना ने ही वैलंटाइन कार्ड अपने हाथों से दिया हो तो उसकी खुशी का अंदाजा आप लगा सकते हैं। यह कार्ड डायना ने किसी खास प्रेमी को नहीं, बल्कि अपने महल में काम करने वाले एक साधारण से घरेलू नौकर जॉर्ज को दिया था। यह कार्ड उसे डायना ने 1989 में दिया था। इस क्यूट से कार्ड को पिंक कलर के लिफाफे में सहेज कर दिया गया था।  उस समय तक डायना की शादी हो चुकी थी। ऐसा नहीं है कि डायना ने उस नौकर के प्यार वश ऐसा किया था। उनका यह खास तरीका अपने आस-पास के लोगों को कुछ खुशियां देने के एक बहाने जैसा था। यह एक जोक की तरह भी था, जो उन्होंने जॉर्ज को वैलेंटाइन डे के दिन अकेला पा कर किया था। इस कार्ड के बारे में जॉर्ज के मरने के बाद उनके परिवार ने बताया है और अब इसे डायना की यादों की तरह संजो कर रखा जाएगा। इसकी कार्ड की नीलामी हो रही है और इस पिंक कार्ड के लगभग 6 लाख में बिकने की उम्मीद जताई गई है