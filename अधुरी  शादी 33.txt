मीरा अपने कमरे में पीहू को अपने सीने से चिपकाए बैठी थी "मां क्युं नहीं समझती है हमारी बात। हम आपके बिना नहीं रह सकते बच्चा।अब आप ही हमारी जिंदगी हो।" फिर उसके सर को प्यार से सहलाते हुए उसे बेड पर लिटा दी और खुद भी आंखें बंद करके सोने की कोशिश करने लगी।पर वह सो नहीं पा रही थी।

वह उठकर बैठ गई "ये हमें क्या हो गया था। क्युं हम कार्तिक जी के सामने उस समय खुद को संभाल नहीं पाए। नहीं हम ऐसे कमजोर नहीं पड़ सकते।हम इतनी आसानी से उन्हें माफ नहीं कर सकते। हम...हम कैसे उन बातों को उन इल्जामों को भूल सकते हैं। वो हरएक शब्द आज भी हमारे कानों में गूंज रहा है। आज भी वो शब्द हमें सोने नहीं देता है। बचपन से लेकर आज तक हमने अपना हर कदम संभाल कर रखा । फिर भी उन्होंने हम पर इतना घटिया इल्जाम लगाया।कभी किसी चीज की ख्वाहिश नहीं की फिर भी अय्यास होने का घटिया इल्जाम लगाया। आपने हमारा दिल ही नहीं हमारी आत्मा को भी छलनी कर दिया।" फिर अपना आंसू पोछते हुए बोली "आज के बाद अब हम कभी भी खुद को कमजोर नहीं पड़ने देंगे।अब हमारी दुनिया अलग हो चुकी है। अब हमरी दुनिया बस पीहू से है बस अपनी बच्ची से।"

दुसरे दिन मीरा जब ऑफिस पहुंची तो उसे नताशा ने बताया कि रुद्र सर उससे बात करना चाहते हैं।

मीरा "रुद्र सर को हमसे क्या बात करनी है।"

नताशा "ये तो मुझे नहीं पता। उन्होंने बस इतना बोला कि तुम से बात करनी है।"

मीरा "ठीक है, अब जब फोन आए तो बता दिजियेगा हमें।"
थोड़ी देर बाद नताशा फोन लेकर आई मीरा रुद्र सर का फोन।

मीरा "ओह्ह हां लाइए हमें।"

मीरा "हैलो सर कुछ काम था क्या हमसे।"

रुद्र "हे सुपरफास्ट  बिना काम के तुम दो मिनट बात नहीं कर सकती क्या।"

मीरा "सर अगर आपने टाइम पास के लिए फोन किया है तो हम फोन रखते हैं हमें ढेर सारा काम है।"


रुद्र "अरे अगर थोड़ा कम काम कर लोगी तो भी कुछ नहीं होगा। कार्तिक कुछ नहीं कहेगा तुम्हें।"

मीरा "हम किसी को दिखाने के लिए काम नहीं करते हैं।"

रुद्र "वैसे मिस सुपरफास्ट मैंने तुम्हें ये बताने के लिए फोन किया था कि मुझे तुम्हारे हस्बैंड का पता चल गया है।"

मीरा "सर हम पहले भी कह चुके हैं कि हमें किसी भी तरह कि पर्सनल बातें करना पसंद नहीं है।"

रुद्र "अरे रुको तो। वैसे कार्तिक बिल्कुल सही कहा था कि तुम हमेशा बाॅम्ब की तरह फटने के लिए तैयार रहती हो। अरे जितना फटना है ना कार्तिक के ही सर पर फटो। और हां हो सके तो एक आध मेरे तरफ से भी लगाना।"

मीरा "मतलब"

रुद्र "मतलब को मारो गोली। साले ने चुपके से शादी भी कर ली और हमें बताया भी नहीं। उसके वजह से कॉलेज में भी मुझे और विशाल को सिंगल ही रहना पड़ा था।"

मीरा इस पर मुस्कुराते हुए बोली "क्यों किसी लड़की ने घास नहीं डाली क्या।"

रुद्र मुंह बनाते हुए बोला "कार्तिक के सामने लड़कियां किसी और को घास तक नहीं डालती और ये साला अपनी सम वन स्पेशल के चक्कर में किसी के तरफ नजर भी नहीं डालता। और वो सम वन स्पेशल तुम ही हो ये आज पता चला है। वैसे भी तुम्हारे जैसी स्पेशल के सामने तो सब फिके हैं।"

मीरा "सर आपको ये सब बातें कार्तिक जी ने बताया है।"

रुद्र "हां अफकोर्स उसी ने बताई है।और हां मीरा मैं तुम दोनों के लिए बहुत खुश हूं। कार्तिक तुम्हें बहुत प्यार करता है। अच्छा ठीक है अभी रखता हूं फोन । तुम अपनी लड़ाई जारी रखना मैं तुम्हारे तरफ ही हूं।"कह कर उसने फोन कट कर दिया।

उसके बाद वह गुस्से से दनदनाते हुए कार्तिक के केबिन में पहुंची।उसे इस तरह अपने केबिन में आते देख वह मुस्कराया "वाह रुद्र मानना पड़ेगा तुम्हें यार। आखिर तुम्हारी ट्रिक काम कर गई। वैसे तो मैं अभी दस बहाने करके भी इसे बुलाता तो भी ये तो आने नहीं वाली थी। पर तुने इसे गुस्सा दिला कर मेरे पास आने के लिए मजबूर कर ही दिया।"

मीरा "आपको क्या लगता है कि इस तरह से हमारी शादी का ढिंढोरा पीटने से क्या हम आपके पास लौट आएंगे।क्या हम खुद पर आपके द्वारा लगाए गए उन खुबसूरत इल्जामों को भूल जाएंगे। और किस शादी की आप बात कर रहे हैं जिसे आप पहले ही ठुकरा चुके हैं।क्यों कर रहे हैं ऐसा।क्यों वापस आए हैं आप हमारी जिंदगी में ।अब इस जिंदगी में आपकी कोई जगह नहीं है। हम अब आगे बढ़ चुके हैं ।अब हमारी एक बेटी है पीहू। हमें बस अब उसी के लिए जीना है और 
अब आपके लिए कोई जगह नहीं है हमारी दुनिया में।"

गुस्से के कारण उसका पुरा शरीर कांपने लगा था। कार्तिक जल्दी से उसके पास जाकर उसे अपने सीने से लगा लिया। थोड़ी देर बाद जब मीरा शांत हुई तो खुद को उसके बांहों से छुड़ाया "हम कह दे रहे हैं कि हमसे अब दूर ही रहिए।"

इस पर कार्तिक उसकी ओर पानी का गिलास बढ़ाते हुए बोला "अरे थोड़ी सांस भी तो ले लो।लो पहले पानी पी लो।" 
माही एक ही सांस में पुरी गलास खत्म कर दी।

कार्तिक "ये जो इतना गुस्सा आज दिखा रही हो इसका आधा भी उस समय दिखाया होता तो शायद मुझे अकल आ जाती।पर नहीं तुमने तो सीधे सब कुछ छोड़कर निकल जाने का फैसला कर लिया।"

माही "हमें कुछ नहीं सुनना। हम जा रहे हैं। और हां अगर और किसी को हमारे बारे में पता चला ना तो हम ये नौकरी छोड़ कर चले जाएंगे।"

कार्तिक मुस्कुराते हुए बोला "वो तो तुम अभी भी छोड़ सकती हो। इनफैक्ट मैं तो कहता हूं कि तुम ये डिजाइनर की जाॅब छोड़ ही दो।भला अपनी ही कंपनी में कोई नौकरी करता है क्या।  रुद्र के आने तक उसकी ये कुर्सी तुम संभालो । मैं भी थोड़ा रेस्ट ले लूंगा। साढ़े तीन साल से लगातार काम ही तो किए जा रहा हूं। काफी थक भी चुका हूं।"अंगराई लेते हुए इस तरह से बोला मानो वह कितना ज्यादा तक चुका हो।

माही  इस पर चिढ़ते हुए बोली "आपको जो सोचना है सोचो जो करना है करो। हम अब और यहां नहीं रह सकते हम जा रहे हैं।"

कार्तिक अब सोच में पड़ गया "ओह्ह कहीं ये सचमुच में न चली जाए।" फिर वह बोला "ठीक है चली जाओ । मैं भी डैड को फोन करके बोल देता हूं कि उनकी लाडली के वजह से उनकी ये कंपनी डूबने वाली है।"

इसपर माही उलझी हुई नजरों से उसकी ओर देखी तो वह तुरंत बोला "ऐसे क्यों देख रही हो। मैं झूठ नहीं बोल रहा। आधी से ज्यादा डीलें तो तुम्हारे डिजाइन के साथ ही हैं।अब अगर तुम नहीं नहीं रहोगी तो वे सारे क्लाइंट तो इस डील से अपना हाथ खींच ही लेंगे। फिर मार्केट में खबर फैलते ही बाकी के क्लाइंट भी धिरे धिरे अपना हाथ खींचना शुरू कर देंगे। फिर तो कंपनी बंद ही हो जाएगी ना।"

यह सुनकर माही का गुस्सा ठंडा पड़ने लगा "नहीं नहीं हम बाबा का कोई नुक्सान नहीं होने दे सकते हम कहीं नहीं जाएंगे।पर आप भी अब से हमारे करीब आने की बिल्कुल कोशिश मत कीजिएगा।  अब हमारी दुनिया बस पीहू है।"

कार्तिक मुस्कुराते हुए बोला "अगर पीहू हमारी बेटी है तो मैं भी उस दुनिया का हिस्सा हूं ना।"

माही "नहीं आप पीहू के डैड नहीं है। पीहू बस हमारी बेटी है।"


कार्तिक "मैं भी तो वही कह रहा हूं पीहू हमारी बेटी है।"

इसपर माही झुंझलाते हुए बोली "लगता है कल आपने ठीक से सुना नहीं। कल पीहू के डैड आए थे जिनके साथ हम बाहर गए थे।" माही सोच रही थी कि अब इसके बाद ये पक्का भड़केंगे।

पर कार्तिक बिल्कुल शांत भाव से मुस्कराते हुए बोला "माही एक बार गलती कर चुका हूं दुबारा अब वही गलती नहीं दोहराऊंगा। मुझे अच्छे से पता है कि वो पीहू के अंकल थे। और पीहू रियल में कौन है वो भी मैं जानता हूं।"

माही अविश्वास भरी नजरों से उसे देखते हुए बोली  "अ..आपको कैसे पता।"

कार्तिक "मैंने पता लगा लिया है। क्योंकि पिछली गलती वापस नहीं दोहराना चाहता था इसलिए कल तुम्हारे जाने के बाद मैंने सारी बातें पता कर ली।"

माही हैरत से उसकी ओर देखे जा रही थी"क्या ये वही कार्तिक है जिसने उस रात एक बार भी उसकी बात सुनने को तैयार नहीं हुआ।बस उन फोटोज को ही सच मान लिया।"

कार्तिक उसका गुस्सा कम होता देख उसे बड़े ही प्यार से कुर्सी पर बैठाया "मैं जानता हूं माही की मैंने तुम्हारा दिल बहुत दुखाया।पर यकीन मानो उस दिन के बाद से मैं भी आज तक चैन से नहीं सो पाया हूं।हर पल तुम्हारी याद में तड़पा हूं।एकपल भी ऐसा नहीं गया जिसमें मैंने तुम्हें याद न किया हो। अपनी उस गलती की सजा आज तक भोग रहा हूं। और तुम जब तक चाहोगी मैं उस गलती की सजा पाने के लिए तैयार हूं। बस अब छोड़ कर जाने की बात मत करना। वरना अब शायद मैं जी भी नहीं पाऊंगा तुम्हारे बिना। और हां जिस विश्वास से तुमने पीहू को अपनाया है ना पुरी उम्र उस विश्वास को टुटने नहीं दूंगा। पीहू हमेशा हमारी एंजल बन कर हमारे साथ रहेंगी।"

माही बिना कुछ कहे धिरे से अपना हाथ छुड़ा कर वहां से निकल गई। उसके यूं चले जाने पर कार्तिक बोला "भले ही तुम मुझसे नाराज हो पर प्यार अभी भी कुछ कम नहीं है मेरे लिए तुम्हारे दिल में। तुम्हें आज भी मेरी उतनी ही फिक्र है जितना पहले हुआ करता था।बस अपने गुस्से के आड़ में उसे छुपाए बैठी हो। और तुम्हारे उस गुस्से को एक न एक दिन मैं मिटा कर ही रहूंगा।"

माही गुस्से में अपने टेबल पर बैठी बड़बड़ाए जा रही थी "पता नहीं खुद को क्या समझते हैं। उनकी इन मीठी-मीठी बातों से हम वो कड़वी यादों को भूल जाएंगे।कभी नहीं। 
हम बस बाबा के वजह से रुक गए। वरना अभी के अभी यह नौकरी छोड़ कर चले जाते हैं। फिर ढूंढते रह जाते हमें। इन्हीं के कारण तो हम अपने भाई से भी इतने दिनों तक दूर रहे हैैं। पता नहीं युग कैसे होंगे।और बाबा भी ना, भेजना था तो युग को भेज देते यहां। इन्हें क्यों भेज दिए हैं। पक्का इन्हें कहीं से पता लग गया होगा हमारे बारे में। इसलिए ये यहां आए हैं। हम सब समझते हैं। आज तक इन्होंने खुद के आगे किसी को कुछ नहीं समझा है। पर हम भी इतनी आसानी से हार नहीं मानने वाले हैं। इस बार इनकी बातों में  हम नहीं आएंगे बिल्कुल भी नहीं। मनाते रहें जितना मनाना है। हम तो नहीं मानने वाले हैं। और पीहू के लिए हम अकेले ही काफी हैं।हम ही उनकी मम्मा और पापा दोनों हैं। हमें किसी की 
कोई जरूरत नहीं।"

शाम में कार्तिक पीहू से मिलने पार्क में आ गया। पीहू वहां खेल रही थी। वो भी वहीं आके उसके साथ खेलने लगा। पीहू जब उसे अपने साथ खेलते देखी तो बोली "अरे आप तो वही चोल अंकल हो ना जिछने हमाली मम्मा का फोटो चुलाया था।"

इस पर कार्तिक हंसते हुए बोला "हां लिटिल एंजल हम वही हैं।पर हम चोर अंकल नहीं बल्कि आपके डैडा हैं।"

पीहू "पल हम  कैछे मान लें।वैछे हमाली मम्मा ने कहा है कि अंजान लोगों छे बात नहीं कलना।"

कार्तिक पिहू को अपनी गोद में उठाते हुए बोला "हम  अंजान कहां है हम तो दो बार मिल भी चुके हैं। और फिर आपके मम्मा की फोटो भी है हमारे पास है। फिर हम कैसे अनजान हुए। अच्छा ठीक है यह बताइए कि आज आप किसके साथ आए हैं नानी मां या मम्मा के साथ।"

पीहू "हम यहां रोज अपनी नानी मां के साथ आते हैं। मम्मा तो अभी ऑफिस से आ कर थक कर आराम कर रही होगी।" कह कर वह अपने नानी मां की तरफ दौड़ गई।

कार्तिक भी उसके पीछे-पीछे वसुधा जी के पास आ गया और उनका पैर छूते हुए बोला "आंटी कैसी हैं आप।"

वसुधा जी "हम ठीक हैं, पर आप यहां।"

कार्तिक "वह हम पीहू से मिलने आए थे।"

तभी पीहू बोल उठी "नानी मां, यह अंकल बोल लहे हैं कि यह हमाले डैडा हैं।"

वसुधा जी यह सुनकर कार्तिक की और देखी तो कार्तिक ने हां में सिर हिलाया तो वह पीहू को बोली "हां बेटा यह आपके डैडा ही है। पर अभी आप अपनी मम्मा को यह बात मत बताइएगा वरना वह आपको डाटेंगी।"

पीहू "पल क्यों नानी मां
। हम मम्मा को क्यों नहीं बताएंगे कि हमाले डैडा आ गए हैं।"

इस पर कार्तिक बोला "कोई बात नहीं एंजल आप मम्मा के सामने भी हमें डैडा बोल सकती हैं। देखते हैं कौन हमारी एंजल को डांटता है।"

"छच डैडा" और खुश होते हुए पीहू उसके गले लग गई। फिर बोली "डैडा आपके पाछ तो  हमाली मम्मा के औल भी फोटो होंगे दिखाइए ना।" कार्तिक ने उसे अपने फोन में माही के फोटो निकाल कर दे देता है। पीहू बड़े गौर से माही की फोटो देख रही थी। तभी उसे युग की फोटो नजर आई तो वह चिल्ला उठी "अले ये तो युग मामू हैं। इनकी भी फोटो आपके पाछ है।"


इस पर कार्तिक  चौंक गया " क्या आप इनको जानते हैं।"

पीहू "हां मम्मा ने इनका फोटो हमें दिखाया था और इनके बारे में हमें बताया था कि यह बचपन में बिल्कुल मेले ही जैछे थे।"

कार्तिक "मम्मा ने और किस किसके बारे में बताया है आपको।"

पीहू "मम्मा ने हमें दादू दादी और लिया आंटी के बाले में बताया है। पर किछी छे हमें बात भी नहीं कलवाती ना ही हमें मिलवाती हैं।"

कार्तिक "आपकी मम्मा ने और किसी के बारे में नहीं बताया आपको।"

इसपर पीहू सोचते हुए बोली "हां, उन्होंने हमें एक अकलु अंकल के बाले में बताया पर उनकी कोई फोटो नहीं दिखाई। आपके पाछ है उनकी फोटो।"

कार्तिक मन ही मन सोचा "वाह माही  वाह  सबको दादा दादी मामू सब कुछ बना दी और मुझे बनाई अकडू अंकल। पहले मना तो लूं फिर इसका हिसाब लूंगा।हुंह अकडू अंकल।"वह सोचते-सोचते ही मुंह बनाने लगा तो पीहू बोली "बताइए न डैडा आपके पाछ अकलू अंकल की फोटो है। "

कार्तिक इस हंसते हुए बोला "एंजल अब आपकी मम्मा ही आपको उस अंकल की फोटो दिखाएंगी।"


कुछ हेल्थ इशुज की वजह से आज बस इतना ही। अगला पार्ट शनिवार को आएगा अगर ठीक रही तो.... वरना थोड़ा आगे पीछे हो जाए तो उसके लिए पहले ही सॉरी
