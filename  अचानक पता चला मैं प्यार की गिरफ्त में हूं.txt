कुदरत और रोमांस एक-दूसरे का हाथ थामकर हमेशा साथ-साथ चलते हैं। दुनियाभर को प्यार का पैगाम देने वाले वैलंटाइन एक संत थे। मैं चाहता हूं कि इस स्पेशल दिन पर लोगों के बीच प्यार बांटने वाले इस संत को सैल्यूट करूं। जहां तक हमारे रोमांस का सवाल है , मेरी पत्नी और मैं दोनों ही थियेटर आर्टिस्ट हैं। स्टेज पर एक साथ ऐक्टिंग करते हुए हमें महसूस हुआ कि जब हम साथ-साथ कोई परफॉर्मन्स देते हैं तो उसमें गजब का निखार होता है। साथ ही उसमें कुछ-कुछ रिऐलटी का भी अहसास होता है। दूसरे के साथ ऐक्टिंग में वह ' स्पेशल टच ' नहीं आ पाता।  इससे मुझे जल्दी ही समझ में आ गया कि मैं प्यार में गिरफ्तार हो गया हूं। रिलेशनशिप में रहते हुए खूबसूरत लेडी को प्रपोज करना जेंटलमैन का विशेषाधिकार है। इसलिए अच्छा सा दिन देखकर मैंने बिना किसी झिझक xx से वह तीन मैजिकल वर्ड्स ' आई लव यू ' कह दिए। उस समय तक xx भी मुझे लाइफ पार्टनर बनाने के नतीजे तक पहुंच चुकी थी। थोड़े दिनों तक गर्लफ्रेंड-बॉयफ्रेंड का रिश्ता निभाने के बाद हम दोनों ने शादी कर ली। अब हमारी शादी हुए दो साल गुजर चुके हैं। कहने की जरूरत नहीं रह जाती कि मैंने xx को प्रपोजल दिया था और उन्होंने मंजूर कर लिया।