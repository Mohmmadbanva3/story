मैं और हितेश क्लास टू से क्लासमेट थे। मैं उसे पसंद तो करती थी , लेकिन उसे कुछ कहने से डरती थी। 8वीं क्लास के बाद मैं हॉस्टल में चली गई और उससे मिले हुए काफी समय हो गया। वह क्या सोचता है , इससे मैं बिल्कुल अंजान थी। मुझे लगा कि मैंने अपना पहला प्यार खो दिया है। हमेशा सोचती कि काश तुमसे कह दिया होता। 8 साल के लम्बे इन्तज़ार के बाद समय ने हमें फिर से एक-दूसरे के सामने ला खड़ा किया। मैंने कभी सोचा भी नहीं था कि इतना खूबसूरत लम्हा कभी आएगा। हमने एक-दूसरे को अपनी फीलिंग्स को बारे में बताया। तब हमें पता चला कि हम दोनों ही स्कूल के समय से एक-दूसरे को प्यार करते थे। हम काफी खुश हुए। मैं अपने प्यार के लिए कुछ कहना चाहती हूं-  ढूंढने से जिस अक्स की तलाश थी , मुझे ज़िन्दगी ने हंसीन मोड़ पर उससे मिला दिया। खयालों में था जो मंजिल इस दिल की , खुदा ने उसे मेरी ज़िन्दगी का हमसफर बना दिया