कार्तिक के मोबाइल में माही की तस्वीर देखकर पीहू हंसते हुए बोली "यह तो मेली मम्मा है।"

यह सुनकर कार्तिक शॉक्ड रह गया "ये.... ये बच्ची क्या बोल रही है। नहीं...नहीं शायद इस बच्ची को पहचानने में गलती हो गई हो। पर कोई भी बच्चा अपनी मां को पहचान ने में कैसे गलती कर सकती है।"

उसे यूं  चुप देखकर पीहू बोली "अरे अंकल आप चुप क्यों हो बताइए ना। आप कौन हैं और मेरी मम्मा की फोटो आपने क्यों लिया।"

पीहू की आवाज से कार्तिक की तंद्रा टूटी "बेटा आप से अपनी मम्मा को पहचानने में गलती हो रही है। यह आपकी मम्मा नहीं मेरी डॉल है।"

पीहू जिद पर अड़ गई "नहीं अंकल, यह आपकी डॉल नहीं मेली मम्मा है और आप चोल हो चोल मेली मम्मा की फोटो आप ने चुलाए हो।"

कार्तिक अब परेशान हो गया "पर बेटा ऐसे कैसे हो सकता है। यह आपकी मम्मा नहीं हो सकती।"

पीहू "आप हमाली नानी छे पूछ लीजिए" और उसका हाथ पकड़ कर अपनी नानी के पास आ गई "नानी मां नानी मां, ये देखो हमने चोल को पकला है।"

वसुधा जी इस पर हैरान होकर कभी पीहू को तो कभी कार्तिक को देखती "पीहू बेटा, यह आप क्या बोल रहे हो और यह अंकल कौन है। आप इन्हें इस तरह से परेशान क्यों कर रहे हो।"

फिर पीहू को गोद में लेते हुए कार्तिक से माफी मांगते हुए बोली "सॉरी बेटा, बच्ची है गलती हो गई।"

कार्तिक "आंटी जी वो पीहू......"

पीहू "अले नानी मां, हम छच बोल लहे हैं। इन्होंने हमारी मम्मा कब फोटो चुलाया है। और उछे अपनी डॉल बोल लहे हैं।"

अब वसुधा जी कार्तिक का चेहरा देखने लगी तो पीहू ने कार्तिक का फोन लेकर उन्हें माही की तस्वीर दिखाइ "देखिए नानी इछ अंकल को बोलिए ना हमाली मम्मी की फोटो हमें दे दे।"


वसुधा जी कभी माही की फोटो तो कभी कार्तिक को देखती। कार्तिक के मन में भी हजारों सवाल आ जा रहे थे। वसुधा जी मोबाइल कार्तिक को देते हुए बोली "हमारी बेटी की तस्वीर आपके पास कैसे आई। आप कौन हो बेटा।"


कार्तिक "नहीं आंटी, ये मेरी पत्नी माही की तस्वीर है। हो सकता है कि आपकी बेटी का लुक मेरी माही से मिलता हो। पर यह सच है कि यह मेरी पत्नी माही है। और मैं आर के फैशन हाउस का सीईओ कार्तिक सिंह हुं।"

यह सुनकर वसुधा जी को समझ आया कि मीरा आॅफिस से आज जल्दी क्यों आ गई थी।एक बार को तो उनका मन हुआ कि वे कार्तिक को मीरा के बारे में सब सच बता दें। फिर उन्होंने सोचा कि जब तक मीरा खुद को उसके सामने आने के लिए तैयार नहीं करती है तब तक उन्हें भी कोई हक नहीं है उसे कुछ बताने का।

वसुधा जी को चुप देखकर कार्तिक बोला "आंटी आप चुप क्यों हैं।आप प्लीज मुझे बताइए कि आप मेरी माही को अपनी बेटी क्यों बता रही हैं।"

वसुधा जी "देखिए बेटा आप जो भी हों पर ये तस्वीर मेरी बेटी मीरा की है।"और फिर वो अपने मोबाईल से मीरा और पीहू की तस्वीर निकाल कर उसे देखने को दी।

कार्तिक उस तस्वीर को देखकर हैरान रह गया "ये तो माही ही है। पर ये पीहू उसकी  बेटी कैसे हो सकती है।"

वसुधा जी आगे बोली " देख लिया ना बेटा ये मेरी मीरा है और ये आप ही के कंपनी में जॉब करती है।"यह कहकर वो पीहू को लेकर घर चली गई।

कार्तिक सोचता रह गया कि ये कैसे संभव हो सकता है "नहीं नहीं इसमें कोई न कोई झोल जरूर है। मुझे पहले माही से बात करना होगा।पर उससे मिलूं कैसे।" तभी उसे ध्यान आया कि आंटी बोल रही थी कि उनकी बेटी उसी के कंपनी में जॉब करती है।


"कहीं.... कहीं ये वही मीरा तो नहीं है जिसके बारे में रूद्र बोल रहा था। कहीं मैंने आने में तो देर नहीं कर दी। नहीं.... नहीं माही केवल मुझसे प्यार करती है। वो किसी और के साथ नहीं हो सकती है।अब मैं उस पर बिल्कुल भी शक नहीं कर सकता। क्योंकि अब मैं ये जान चुका हूं कि वो मुझसे कितना प्यार करती है। अब  कल आॅफिस में उससे मिल कर सब बातें क्लियर कर लूंगा और फिर जितनी जल्दी हो सके उसे मना कर यहां से लेकर चला जाऊंगा।घर पर भी मॉम डैड युग रिया सब उसका इंतजार कर रहे हैं।"

घर जाते हुए वसुधा जी यह सोचकर बहुत खुश हो रही थी कि कार्तिक मीरा से अभी भी बहुत प्यार करता है। 

उधर वसुधा जी के निकलने के बाद ब्रजेश जी भी बाजार के लिए निकल गए। घर पर मीरा अकेली बैठी कार्तिक के बारे में सोच रही थी । उसके कानों में आज भी 
उसके वो शब्द गूंज रहे थे  जब उसने उसे एक गिरी हुई अय्याशियों में डूबी लड़की बताया था।  ये शब्द जब उससे बर्दाश्त नहीं हुए तो वह अपने कानों को दोनों हाथों से ढकते हुए चिल्लाई "नहीं हम बदचलन बद्किरदार नहीं हैं।"

फिर खुद को शांत करते हुए बोली "अब आपको  कोई हक नहीं है हमसे मतलब रखने का । हमारे पास आने का । आपने हमें दो दो बार ठुकराया। हमारे कैरेक्टर पर उंगली उठाई।आपकी वजह से एक बार फिर से हम अपने भाई से दूर हो गए। नहीं अब और नहीं ।हम अब आपको अपने करीब आने का कोई मौका नहीं देंगे।"

तभी डोरबेल बजी। मीरा खुद को संभालती हुई डोर ओपन की तो सामने एक हैंडसम जवान लगभग तीस साल का युवक खड़ा था।

मीरा "जी  कहिए किस्से मिलना है आपको।"

वह युवक मीरा को देखकर पहले तो सकपका गया फिर बोला "ये ब्रजेश जी का घर है।"

मीरा "जी हां ये उन्हीं का घर है ।पर वो अभी घर पर नहीं हैं। बाजार गए हैं। पर आप कौन।"

इस पर वह युवक बोला "मैं पीहू का अंकल समर हूं।"

यह सुनकर माही बोली "ओह्ह सॉरी मैंने आपको पहचाना 
नहीं। आईए अंदर आकर बैठिए। आंटी अब पीहू को लेकर आती ही होंगी।"

फिर मीरा किचन में जाकर उसके लिए कॉफी बना कर लाई। 
समर कॉफी पिता हुआ उससे पूछा कि आपको इससे पहले यहां कभी देखा नहीं।"

इस पर मीरा बोली "जी मैं मीरा सिंह यहां पेइंग गेस्ट हूं।समर जी एक बात पूछूं आपसे।"

समर "जी हां पूछिए।"

मीरा "वो आपलोगों को पीहू  की खोज-खबर लेते नहीं देखा आज तक।"

इस पर समर  ठंडी सांस लेते हुए बोला "पीहू के मम्मा पापा यानि कि मेरे भैय्या भाभी की लव-मैरिज थी। जिससे मेरे मां पापा खुश नहीं थे। फिर जब भैय्या भाभी का एक्सीडेंट हुआ तो पीहू की तबीयत बिगड़ गई।मेरे मां पापा तो पहले से ही भाभी से नाराज थे तो उन्होंने पीहू पर ध्यान नहीं दिया। पीहू को उस समय एकस्ट्रा केयर की जरूरत थीऔर मुझे भी अपने काम के वजह से लंदन जाना पड़ा। इसलिए मैंने पीहू को यहीं अंकल आंटी के पास रहने देना बेटर समझा।"

तभी वसुधा जी पीहू को लेकर पहुंच गई।समर को देखकर वे चौंक गई "अरे समर बेटे आप यहां।"


समर उनके पैर छूते हुए बोला "जी आंटी आज ही लंदन से लौटा हूं और अपनी पीहू से मिलने अ गया।"

वसुधा जी "और घर में सब  ठीक हैं।"

समर "जी आंटी ।"

फिर समर पीहू के पास आया तो पीहू पहले थोड़ी देर उसे देखती रही फिर मीरा के पीछे जाकर छुप गई "मम्मा  मम्मा ये अंकल कौन है।"

समर पीहू को वापस बोलते देख खुश हो कर वसुधा जी की ओर देखा तो वह बोली "बेटा हम लोग तो उम्मीद ही को चुके थे। फिर अचानक से मीरा हम लोगों के लिए चमत्कार बन कर आई। और हमारी पीहू फिर से ठीक हो गई।"

समर ने भी मीरा का धन्यवाद किया "पर आंटी पीहू तो मुझे पहचान ही नहीं रही है। मैं तो यह सोच कर आया था कि शादी के बाद अपने भैय्या भाभी की निशानी को अपने साथ ले जाऊंगा।"

वसुधा जी खुश होते हुए बोली "कब है आपकी शादी। "

समर "आंटी अभी बात ही चल रही है ।"

मीरा "समर जी आप जब तक यहां हैं आते जाते रहिए। धिरे धिरे पीहू आपको पहचान जाएगी।" फिर वो पीहू से बोली  "बेटा ये आपके चाचू हैं आप इनसे मिले नहीं।" 

पीहू धिरे से सिर हिलाया तो वह उसे लेकर समर के पास आई "मम्मा की जान, आप अपने चाचू से फ्रेंडशिप किजिए।"

वसुधा जी उन लोगों को वहीं छोड़कर अंदर किचन में चली गई। पीहू भी धीरे-धीरे समर के साथ घुलने लगी। थोड़ी देर बाद समर मीरा से बोला "मीरा जी मैं कल पीहू को अपने साथ घूमाने ले जाना चाहता हूं। पर वो तो अकेले मेरे साथ आएगी नहीं तो क्या कल आप भी हमारे साथ चल सकते हैं।"

मीरा उसका चेहरा देखने लगी तो वह तुरंत बोला "अगर आपको कोई दिक्कत नहीं हो तो।"

मीरा यह सुनकर कुछ सोचते हुए मुस्कुरा दी "ठीक है पर एक शर्त पर।"

समर खुश होते हुए बोला "ठिक है मुझे आपकी सब शर्त मंजूर है।"

मीरा "अरे पर पहले आप मेरी शर्त तो सुन लिजिए।"

समर "जो भी शर्त होगा पीहू की खुशी से बढ़कर तो नहीं होगा ना इसलिए मुझे सब शर्त मंजूर है।"

मीरा "ठिक है तो आप कल एक बजे मुझे मेरे आॅफिस से पिक कर लिजिएगा। 
पर वहां  आप पीहू के डैड बनकर आएंगे। क्योंकि वहां सब हमें पीहू की मम्मा के रूप में जानते हैं। और आपको पीहू के डैड के रूप में आना होगा।बोलिए है आपको ये मंजूर।"

समर कुछ देर मीरा को देखकर बोला "वैसे मुझे हर शर्त मंजूर है पर क्या मैं आपसे इसकी वजह पूछ सकता हूं।"

मीरा "नहीं हम ये नहीं बताएंगे। अगर आपको आना हो तो आईए वरना फिर पीहू के मेटर में हमसे किसी तरह के मदद की उम्मीद मत कीजिएगा।"

कहकर वह पीहू को लेकर अंदर चली गई। उधर समर भी कुछ सोच कर मुस्कुरा दिया।

दुसरे दिन मीरा सुबह से ही परेशान थी "क्या करें ऑफिस जाए या न जाए।रोज रोज तो आॅफिस से भाग भी नहीं सकते हैं। मां बाबूजी को भी शक हो जाएगा।समर जी को देखकर आईडिया आया था कार्तिक जी से दूर जाने का पर वो भी तो बिना कुछ बोले ही चले गए।"

वह इसी उधेड़बुन में थी कि तभी वसुधा जी आकर उसे पीहू के युनीफार्म थमाते हुए बोली " लो अपनी बेटी को खुद तैयार कर लो। मुझे तो  परेशान कर रखा है इसने। आदत बिगाड़ रखी हो इसकी तुम। पता नहीं तुम्हारे जाने के बाद  मैं इसे कैसे संभालूंगी।"

मीरा  "मां हम तो कहीं नहीं जा रहे हैं। फिर आप आज ऐसी बातें क्यों कर रहे हैं।"

वसुधा "मेरे कहने का यह मतलब नहीं है बेटा। बस मुंह से निकल गया। वैसे भी सच तो यही है कि जब कार्तिक तुम्हें लेने आ जाएंगे तब तो तुम उसके साथ चली जाओगी ना। और फिर अब समर जी भी आगे बढ़कर पीहु को अपने साथ रखने की बात की है तो आज न कल तो पीहू को तुमसे दूर होना ही पड़ेगा ना।"

कार्तिक का नाम सुनते ही जहां मीरा उदास हो गई वहीं पीहू से दूर होने की कल्पना से वह सिहर गई।वह पीहू से बहुत ज्यादा जुड़ गई थी "मां आप आज के बाद से दोबारा ऐसी बात मत कहना। हम सब के बिना जी सकते हैं पर अब हम पीहू के बिना एक क्षण भी नहीं रह सकते।हम पीहू को खूद से अब कभी दूर नहीं होने देंगे।" कह कर वह पीहू को अपने सीने से लगा लिया।

पीहू भी मीरा के गले में लिपट गई और बोली "मम्मा आप कहां जा लहे हो। क्या हमाले डैडा आने वाले हैं।" 

मीरा अचकचा गई "क्या कहा बेटा डैडा, यह किसने बताया आपको कि आपके डैडा आने वाले हैं।"

पीहू "ओहो मामा मेली छभी फ्रेंड् के पाछ डैडा हैं तो मेले भी डैडा होंगे ना।" इतना कह कर पीहू हंस पड़ी।

मीरा बात बदलते हुए बोली "अच्छा चलिए पहले स्कूल के लिए तैयार होइए। मां 
हम पीहू को तैयार करते हैं और हां अब हमें कोई भी पीहू से अलग नहीं कर सकता आप भी नहीं।"

वसुधा जी खुश होकर उसका सर चुम ली और मन ही मन सोची "अब हमें इसकी चिंता करने की कोई जरूरत नहीं है। मीरा अब  कार्तिक जी भी आ गए हैं तुम्हें मनाने और समर जी भी अब पीहू को अपनाने के लिए तैयार हैं। हां तुम्हें थोड़ी तकलीफ होगी फिर जब तुम्हारे अपने बच्चे आ जाएंगे तो तुम धिरे धिरे पीहू को भुल जाओगी।" 

थोड़ी देर बाद मीरा पीहू के साथ तैयार होकर घर से निकल गयी।मीरा पीहू को छोड़ते हुए धड़कते दिल के साथ ऑफिस आइ। वह खुद से लड़ती हुई खुद को कार्तिक का सामना करने के लिए तैयार कर रही थी।ज्योंही वह ऑफिस के अंदर आई तो उसे सामने से नताशा आती हुई दिखी।

नताशा "गुड मॉर्निंग मीरा अब तुम्हारी तबीयत कैसी है।"

मीरा "गुड मॉर्निंग नताशा जी हम ठीक हैं।"

नताशा "मीरा कार्तिक सर से कल तुम्हारा इंट्रोडक्शन नहीं हो पाया था तो आज जाकर मिल लेना।"
मीरा सिर हिला कर चली गई "नहीं हम नहीं मिल सकते हैं उनसे। हमसे जितना हो सकेगा हम उनके सामने जाने से बचेंगे।"

मीरा श्रावणी जी के पास रिपोर्ट कर अपनी टेबल पर आकर बैठ गई और कुछ डिजाइंस जिसे वह कल अधूरा छोड़ गए थे कंपलीट करने लगी।

इधर कार्तिक अपनी केबिन में बैठा माही से मिलने का तरीका खोज रहा था "मुझे किसी भी तरह से माही को मनाना होगा, उससे बात करना होगा और डैड से तो वापस जाकर बात करूंगा। उन्हें सब पता था इसलिए तो उन्होंने मुझे यहां भेजा। थोड़ा पहले नहीं भेज सकते थे क्या। अगर पहले भेज देते तो अब तक मैं माही को मना भी चुका होता। पर मनाऊं कैसे एक तो इसका गुस्सा ऊपर से वो आंटी कैसे मेरी माही को अपनी बेटी और उस बच्चे पीहू की मां बताती हैं। और उधर रूद्र, उसे भी कोई और नहीं मिला था क्या। सब को मेरी माही ही नजर आती है। पर कोई बात नहीं उसके वापस लौटने से पहले मैं माही को मना लूंगा।" 

पीहू की याद आते ही उसके चेहरे पर मुस्कान आ गई "माही चाहे जो हो पर पीहू तो बिल्कुल तुम्हारी तरह बोलती है" और फिर वह उदास हो गया "अगर उस रोज मुझसे वह गलती नहीं हुई होती तो आज हम दोनों के बीच भी पीहू जैसी ही कोई जूनियर माही या जूनियर कार्तिक होता।"

फिर कार्तिक ने लैपटॉप में कुछ सर्च किया और नताशा को बुलाया। नताशा "यस सर आपने बुलाया।"

कार्तिक "हां मिस नताशा यह मिस्टर कपूर के साथ जो डील होनी है उसके डिजाइंस किसके पास है। यहां कुछ क्लियर नहीं हो पा रहा है।'

नताशा "सर वह डिजाइंस तो मीरा देखती है। इनफेक्ट अभी ऑलमोस्ट मीरा के 
ही डिजाइन क्लाइंटों के द्वारा ज्यादा पसंद किए जा रहे हैं।"

कार्तिक मुस्कुराते हुए "वाह, काफी टैलेंटेड है मिस मीरा। यह तो वही है ना जो कल मीटिंग में नहीं आई थी।"

नताशा "जी सर, कल मीरा की तबीयत खराब हो गई थी।" 

कार्तिक मन ही मन सोचा "तबीयत तो नहीं खराब हुई थी। बस मुझसे मिलना नहीं चाहती थी। अब मैं भी देखता हूं कि कब तक मुझसे छुपती हो" फिर नताशा से बोला "आप मिस मीरा को इसके डिजाइंस की फाइल के साथ मेरे केबिन में भेजिए और हां आप भी मिस्टर वर्मा वाली फाइल कंप्लीट कर दीजिए प्लीज।"

नताशा "जी सर" कह कर चली गई। नताशा मीरा के पास गई और बोली "मीरा तुम्हें सर ने मिस्टर कपूर वाली डिजाइंस का फाइल लेकर अपने केबिन में बुलाया है।"

मीरा कुछ सोचते हुए बोली "पर नताशा जी, उस डिजाइन की प्रिंटआउट तो रुद्र सर को हमेने दे दिया था।"

नताशा "पता नहीं, सर बोल रहे थे कि उन्हें कुछ क्लियर नहीं हो रहा है तो तुम फाइल ले जाकर समझा दो।" कहकर वह चली गई।

मीरा मन ही मन बोली "जानते हैं हम, जरूर उन्होंने कहीं से हमारा नाम पढ़ लिया होगा। तो बस हमसे मिलने का बहाना ढूंढ रहे हैं। ताकि यह पता कर  सकें कि यह माहिरा उनकी ही माही है या कोई और। पर हम भी  तो आपके सामने आने से रहें।" फिर एक दूसरी डिजाइनर सुहानी को उस फाइल के बारे में समझा कर कार्तिक के पास भेज दी।

थोड़ी देर बाद वह डिजाइनर वापस आ गई। मीरा "क्या हुआ सुहानी।"

सुहानी "मीरा सर गुस्सा आ रहे थे कि आपने जब यह डिजाइन बनाया ही नहीं तो आप इसे कैसे क्लियरीफाइ करने आ गए। मीरा तुम ही जाओ। सर बहुत गुस्साते हैं।"

मीरा "ठीक है" कहकर फाइल ले ली। सुहानी भी अपनी टेबल पर चली गई। मीरा भी फाइल वहीं रखकर दूसरे काम में लग गई "अगर सच में इस फाइल की जरूरत होगी तो खुद मंगवा लेंगे। हम तो जाने से रहे।" और फिर जाकर श्रावणी जी के पास अपने डिजाइन पर करेक्शन करवाने लगी।

उधर कार्तिक का तो इंतजार कर कर के बुरा हाल था। "मन तो करता है कि अभी जाकर तुम्हें तुम्हारे टेबल से उठा कर ले आऊं। पर क्या करें यह नहीं कर सकता ना। यहां पर किसी को यह नहीं पता है कि तुम्हारे जिस मिस्टीरियस हस्बैंड से सब मिलना चाहते हैं वह मैं ही हूं।"

वह अपना मन लगाने के लिए थोड़ी देर दूसरे फाइलों को देखने लगा। पर माही को देखने की बेकरारी उसे कुछ और काम करने ही नहीं दे रही थी। थोड़ी देर बाद उसने श्रावणी जी को फोन घुमा दिया "आंटी आपने किस बदतमीज डिजाइनर 
को अप्वांइट कर लिया है। सुबह से तीन बार बुलवा भेजा हूं डिजाइंस की फाइल के लिए। पर अभी तक नहीं आई है।"

श्रावणी जी "तुम किसकी बात कर रहे हो कार्तिक।" मीरा कार्तिक नाम सुनकर सिर झुका कर अपना काम करने लगी। जैसे कुछ नहीं सुना हो।

कार्तिक "वह आंटी मीरा सिंह जिसकी डिजाइंस को मिस्टर कपूर ने फाइनल किया है।"

श्रावणी जी मुस्कुराते हुए मीरा को देख कर बोली "तो तुम अभी तक मीरा से नहीं मिले हो।"

कार्तिक "नहीं आंटी, पता नहीं कैसी बदतमीज इंसान है।" मुस्कुराते हुए बोला तो श्रावणी जी समझ गई कि अभी कार्तिक को पता नहीं है कि मीरा कौन है "ठीक है बेटा उसे भेजती हूं" कह कर फोन रख दिया।

श्रावणी जी "मीरा हमारे कंपनी के नए सीईओ मि. कार्तिक सिंह से मिली हो।"

मीरा खुद को संभालते हुए बोली "नहीं मैम, अभी तक तो नहीं मिली।" फिर अनजान बनते हुए बोली "क्यों मैम क्या हुआ।"

श्रावणी जी "वह तुम्हें डिजाइन की स्केच फाइल के साथ बुला रहा है। जाओ जाकर मिल लो।"

मीरा हिचकते हुए बोली "पर मैम हमने तो सुहानी को फाइल लेकर भेज दी थी और अभी तो हमें इस डिजाइन पर भी वर्क करना है।"

इस पर श्रावणी जी बोली "इसे छोड़ो बाद में देख लेना" कह कर उसे जबरदस्ती भेज दी।

मीरा को ना चाहते हुए भी अब कार्तिक के पास आना पड़ा। उधर कार्तिक मन ही मन मुस्कुरा रहा था "माही अब तो तुम्हें आना ही पड़ेगा।"जैसे ही गेट खुलने की आवाज आई वह लैपटॉप पर झुक गया।

गेट पर से मीरा की आवाज आई "मे आई कम इन सर"

आज साढ़े तीन साल बाद  माही की आवाज सुनकर कार्तिक का दिल जोरो से धड़का। उसने खुद को संभालते हुए अनजान बनते हुए बोला "यस कम"

मीरा का भी ऐसा ही हाल था। भले ही वह कार्तिक से गुस्सा थी पर कार्तिक उसका प्यार भी तो था। पूरे साढे तीन साल बाद वह उसे सामने से देख रही थी। वह खुद को संभालते हुए अंदर आई  "सर यह रही फाइल "

कार्तिक से अब बर्दाश्त नहीं हुआ और उसने नजरें उठाकर देखा। सामने उसका प्यार उसकी माही खड़ी थी। बिल्कुल वही रूप वही अंदाज सिंपल सी साड़ी में। बस माथे पर छोटी सी लाल बिंदी और पिंक लिपस्टिक। उसका दिल जोरों से धड़क उठा "माही......."


क्रमशः......

अगला पार्ट मंगलवार को आएगा
