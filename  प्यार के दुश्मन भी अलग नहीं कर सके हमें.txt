आज xx और मेरे प्यार को पांच साल पूरे होनेवाले हैं। हम दोनों एक ही कम्प्यूटर इंस्टिट्यूट में पढ़ाई करते थे , पर हमारी क्लास का टाइम अलग-अलग था। एक दिन xx हमारे क्लास में आए और हमारी मैडम से उन्होंने बात की। तब मैं उन्हें काफी गौर से देख रही थी। वह काफी अच्छे लग रहे थे और उनके चेहरे पर कुछ तेज-सा था। उस दिन के बाद हमारे बीच थोड़ी-बहुत बातचीत भी होने लगी। मगर मेरे क्लास के कुछ लड़कों को यह बिल्कुल अच्छा नहीं लगा , क्योंकि वे मुझसे दोस्ती करना चाहते थे पर मैं नहीं चाहती थी। ठीक उसी तरह हमारा बात करना उनकी क्लास की लड़कियों को भी पसन्द नहीं आता था। हम दोनों एक-दूसरे के अच्छे दोस्त बन चुके थे। पर कुछ लोग ऐसे भी थे , जो हमेशा हमें एक-दूसरे के खिलाफ भड़काने में लगे रहते।  xx की क्लास की एक लड़की ने मुझसे कहा कि " xx अच्छा लड़का नहीं है , वह लड़कियों को इस्तेमाल करता है। तुम नहीं संभली तो पछताओगी। तू उसके साथ मत रहा कर। " यह सब सुनकर मुझे बहुत बुरा लगा फिर भी मैंने उनका विश्वास नहीं किया , क्योंकि xx को मैं अच्छी तरह से जान चुकी थी। ऐसे ही एक सर ने मुझसे कहा कि तुम अपने फ्यूचर पर ध्यान दो , न कि घूमने-फिरने पर। तब तो मेरा दिमाग बिल्कुल खराब हो गया। फिर मैंने अपने एक फ्रेंड से बात की तो उसने यही कहा कि तू अपने दिल की बात सुन , और किसी की नहीं।  ऐसे ही एक सर ने मेरे बारे में xx से कहा कि वह अच्छी लड़की नहीं है , जिसे तुम चाहते हो। सबके इतना कहने के बावजूद हमारा प्यार एक-दूसरे के लिए कायम रहा। अब कुछ दिनों बाद हमारी शादी होनेवाली है और हम काफी खुश हैं। हमारे परिवारवालों को हमारी पसन्द से कोई शिकायत भी नहीं है। सब यही कहते हैं कि हम एक-दूसरे के लिए ही बने हैं। सच ही तो है , प्यार के लिए विश्वास बहुत जरूरी है