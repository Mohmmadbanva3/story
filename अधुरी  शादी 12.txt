नेक्स्ट डे
युग माही को ढूंढते हुए उसके रूम में आया।

"माही माही कहां हो भाई तुम।"

माही "क्या हुआ युग आप इस तरह चिल्ला क्यों रहे हैं।"

युग "माही भाई को कल रिया और मेरे बारे में पता चल गया।"

माही चौंकते हुए बोली "क्या?"

युग "हां , उन्होंने हमें रेस्टोरेंट में देख लिया था।"

माही "ओह्ह , तब तो वो बहुत गुस्सा कर रहे होंगे।"

युग "नहीं तो उन्होंने तो बस पूछा और मैंने भी सब कुछ सच-सच बता दिया । पर एक बात मुझे समझ नही आ रहा है कि वह तुम्हारे बारे में पूछ रहे थे।"

माही " पर मेरे बारे में क्यो?"

युग "हां, वो पूछ रहे थे कि मेरे और रिया के रिलेशन के बारे में तुम्हें पता है और इससे तुम खुश हो कि नहीं।"

माही "अब भला इसमें मेरे जानने और खुश होने की बात कहां से आ गई। युग आपके भाई भी ना बहुत अजीब हैं। रात में वह तो हमें भी कह रहे थे कि उन्हें हमसे कुछ बात करनी है। पता नहीं वो क्या बात करेंगें। हमें तो बहुत टेंशन हो रही है।"

युग "एक मिनट तुम्हारा भाई से बात हुई और वह भी रात में। कहीं तुम दोनों में पैचअप तो नहीं हो गया और अगर हो गया तो मुझे अभी तक क्यों नहीं बताई हो। जाओ मैं तुमसे बहुत गुस्सा हूं।"

माही "अरे...अरे.... आप गलत समझ रहे हैं ।"फिर उससे रात वाली बात बता दी तो युग ने उसे छेड़ते हुए कहा "ओह.. हो...तो यह बात है ।वैसे चलो अच्छा है कि भाई को तुम्हारी तो फिक्र होने लगी।"

माही "आप भी ना युग कहां की बात कहां ले जा रहे हैं। उन्हें हमसे बस फ्रेंडशिप 
भर करनी है।पर हमने मना कर दिया।"

      युग "अरे तो कर लो ना आखिर फ्रेंडशिप में प्रॉब्लम क्या है। शायद इससे तुम दोनों के बीच में सब कुछ ठीक होना शुरू हो जाए।"

      माही उसका कान खींचते हुए बोली "युग आजकल आप कुछ ज्यादा नहीं बोलने लगे हैं। वैसे भी हम इतनी जल्दी वह सब नहीं भूलने वाले। बहुत रुलाया है आपके भाई ने हमें" कहते हुए उसका कान छोड़ दी और उदास हो गई।

          युग "हे, तुम फिर से उदास हो गई। मना किया था ना मैंने उदास होने से। चलो स्माइल करो और हां अपनी स्पेशल वाली चाय तो पिलाओ आज मैं बहुत खुश हूं" और उसे हंसाने लगा।

माही हंसते हुए बोली "ठीक है लाते हैं। आप नीचे चलिए।"

               युग नीचे आया तो देखा कार्तिक अकेले लोन में बैठा हुआ था तो उसने माही को आवाज दिया "माही तीन कप चाय बनाना और लोन में ही लेकर आ जाना भाई भी वहीं पर है।"

माही किचन से बोली "ठीक है लाते हैं।"

          माही चाय का ट्रे लेकर कर बाहर आई तो देखा लोन में ही दोनों भाई बैठे बातें कर रहे थे। माही चाय का ट्रे रखकर अपना चाय लेकर वहां से अंदर जाने लगी तो कार्तिक ने कहा "अंदर कहां जा रही हो यहीं हम लोग के साथ बैठ कर चाय पियो।"

     माही वहीं युग के बगल में झूले पर बैठ गई।कार्तिक ने माही की ओर देखा। वह अपना चाय पीते हुए अपने फोन से खेल रही थी। कार्तिक उसे बड़े गौर से देखने लगा। यह देखकर युग फोन का बहाना कर उठ कर वहां से चला गया।

        कार्तिक उसे देखते हुए सोच रहा था "बिल्कुल सिंपल एंड इनोसेंट। इतनी सादगी में भी कोई कैसे इतनी सुंदर लग सकती है। उस पर से उसके खुले हुए लंबे बाल उसकी सुंदरता को और भी बढ़ा रहे थे।"

     कार्तिक कितने दिनों के बाद बड़े गौर से आज उसे देख रहा था। इससे उसके दिल को सुकून सा मिल रहा था।

       उसे तीन साल पहले का वह दिन याद आ रहा था जब एयरपोर्ट से वापस अपना सामान लेने घर आया था। उसका कुछ सामान छूट गया था या कहें कि उसने जानबूझकर छोड़ दिया था।

      उस रोज भी अपनी बालकनी से छुपकर वह इसी तरह उसे बड़े गौर से देख रहा था। उसी को एक नजर देखने के लिए तो वह अपना सामान लेने के बहाने  घर वापस आया था।

      उस रोज भी वह यहीं से झूले पर बैठी बेपरवाह सी अपने     मोबाइल में गुम थी। थोड़ी थोड़ी देर में वह अपना सर उठा कर इधर-उधर देख लेती थी। शायद 
किसी को ढूंढ रही थी।

       कहीं ना कहीं वह भी माही को पसंद करने लगा था। हर बार छुट्टियों में जब वह घर आता तो  युग उसे अपने और माही के फोटोज दिखाता और वह चुपके से माही की कुछ तस्वीरें अपने पास छुपा कर रख लेता था।

        यह इत्तेफाक ही था कि मन ही मन वह भी माही को पसंद करता था। लेकिन जब वह युग द्वारा माही को प्रपोज वाली बात मॉम को बताते हुए सुना तो उसने अपने आप को रोक लिया।वह अपने भाई से भी बहुत प्यार करता था।

                 फिर भी जब उस दिन युग ने बताया कि आज माही आने वाली है तो वह उसे एक बार देखने के लोभ को छोड़ ना सका और जानबूझकर अपना पासपोर्ट टेबल पर ही छोड़ कर चला गया।

       इधर कार्तिक अपने ही ख्यालों में गुम हो मुस्कुरा रहा था  उधर माही ने भी महसूस किया कि कोई उसे घूर रहा है। उसने सर उठा कर देखा तो पाया कि कार्तिक मुस्कुराते हुए उसे ही घूरे जा रहा था।

"कैसा अजीब बंदा है कैसे हमें घूरे जा रहा है। है तो पति हमारा पर खुद को हमें अपनी पत्नी मानने से इनकार कर दिया। और देखो अब हमें ऐसे घूरे जा रहा है जैसे कभी किसी लड़की को देखा ही नहीं हो। कहीं कोई ऐसी वैसी हरकत तो नहीं करेगा ना। यह युग का बच्चा भी ना जाने कहां चला गया।"

फिर खुद के ही सोच पर मुस्कुराते हुए अपने मन में बोली "ऐसे कैसे ऐसी वैसी हरकत कर देंगे। इन्हें तो हम में इंटरेस्ट भी नहीं है। और अगर करने की कोशिश भी किया तो हम हलवा है क्या। सारे दांत तोड़ कर हाथ में रख देंगे। ऐसे थोड़े ही छोड़ देंगे। एटीट्यूड केवल इनमें ही नहीं है हम भी किसी से कम नहीं है। ऐसे थोड़े ही जाने देंगे। जरा कुछ करने की हिम्मत तो करके देखे पता चल जाएगा हम क्या हैं।"

वह उठकर वहां से जाने लगी तो कार्तिक ने आवाज देकर उसे रोकते हुए कहा "माही बैठो मुझे तुमसे कुछ बातें करनी है।"

माही बैठते हुए बोली "जी कहिए।"

कार्तिक "तुम युग और रिया के बारे में जानती हो।"

माही "हां तो।"
कार्तिक "कब से।"
माही "तब से जब युग ने पहली बार रिया को देखा था"  उसे समझ नहीं आ रहा था कि कार्तिक उससे यह सब क्यों पूछ रहा है।

कार्तिक "तो इससे तुम्हें कोई प्रॉब्लम नहीं है।"

माही "इससे भला हमें क्या प्रॉब्लम हो गया।"

कार्तिक को अभी भी कुछ डाउट था "आर यू श्योर।"


माही को अब कुछ अजीब लगा। अचानक उसे ख्याल आया तो वह बोली "वेट... वेट.... कहीं आप हमारे और युग की दोस्ती को गलत नजरिए से तो नहीं देख रहे हैं।"

कार्तिक नजरें नीचे किए हुए चुप रहा।

माही उसे चुप देखकर गुस्से से चिल्ला उठा "अरे अब क्यों चुप हैं.... कुछ तो बोलिए ....कुछ बोल क्यों नहीं रहे हैं कि आपने हमारे और युग के बारे में क्या सोचा?"

कार्तिक क्या बोलता उसे अब बहुत बुरा लग रहा था कि उसने कितनी बड़ी गलतफहमी पाल रखी थी। वह कुछ नहीं बोल पाया।

माही "आपकी चुप्पी बहुत कुछ कह रही है मिस्टर कार्तिक। आखिर आप ऐसा सोच भी कैसे सकते हैं। ओह्ह अब हमारी समझ में आ रहा है कि आपने हमारे रिश्ते से इंकार क्यों किया। अरे जब इतनी बड़ी गलतफहमी पाल ही रखी थी तो फिर शादी से है क्यों नहीं इंकार कर दिया। कम से कम हमें इतना तो तकलीफ नहीं होती। एक बार तो अपने भाई से बात कर लेते हैं । हम पर नहीं तो अपने भाई पर तो विश्वास किया होता।"

कार्तिक गिल्टी फील करते हुए धीरे से बोला "सॉरी माही, मुझे लगा कि...."

माही ने बीच में ही बात करते हुए गुर्राई "क्या सॉरी.... हां क्या सॉरी। आखिर आपकी हिम्मत कैसे हुई हमारे बारे में इतना गलत सोचने का। आपने हमारे करैक्टर पर सवाल खड़ा कर दिया । आखिर आप हमारे बारे में जानते ही कितना है।बिना एक बार हमसे या युग से पूछे हुए आपने हमारे बारे में इतना गलत कैसे सोच लिया" बोलते हुए वह रोने लगी।

कार्तिक फिर बोलना चाहा "माही प्लीज मत रोओ। आई एम वेरी सॉरी।"

माही रोते हुए बोली "आपने बहुत गलत सोचा। इनफैक्ट आपने हमारी जिंदगी को भी मजाक बना दिया। जब इतना गलत हमारे बारे में सोच ही रखा था तो फिर क्यों शादी की हमसे। उसी समय क्यों नहीं मना कर दिया। कभी सोचा है आपने कि युग को यह पता चलेगा तो उसे कितना बुरा लगेगा कि उसका खुद का भाई उसके बारे में क्या क्या सोचता है।"

इतना कह कर वह वहां से जाने लगी तो कार्तिक ने उसे रोकना चाहा तो वह चिल्ला कर बोली " नो नो  कोशिश भी मत कीजिएगा अब हमसे बात करने का। हमें नहीं पता था कि आपकी सोच इतनी घटिया है। आपको राखी के पवित्र बंधन पर भी विश्वास नहीं है। युग  और हमारे बीच भाई बहन का रिश्ता है और आपने उनसे ही हमारा नाम जोड़ दिया। छी कितनी गंदी सोच है आपकी। आप बहुत गंदे हैं बहुत गंदे।" और रोते हुए अंदर चली गई।

अब तो कार्तिक और भी शॉक्ड रह गया। उसे सच में नहीं पता था इस बारे में कि युग को राखी बांधने वाली उसकी दोस्त माही ही है।उसे केवल इतना पता था कि युग की कोई दोस्त ही उसे राखी बांधती है।


"कितनी बड़ी हो गलती हो गई मुझसे। मैं भी ना कितना बड़ा बेवकूफ हूं। कम से कम एक बार तो युग से बात किया होता तो आज बात यहां तक नहीं पहुंचती। अब मैं क्या करूं। कैसे मनाऊं माही को। बहुत गुस्सा है मुझसे। आखिर गुस्सा होना भी चाहिए। मेरे वजह से उसका दिल जो दुखा है।" वह मन ही मन बड़बड़ा रहा था।

"अगर युग को पता चलेगा तो क्या सोचेगा मेरे बारे में.... सही में मैं बहुत बड़ा वाला बेवकूफ हूं.....सब को पता चलेगा तो सब क्या मेरे बारे में सोचेंगे.... और माही...... माही को कैसे मनाऊं.... कैसे उसे यकीन दिलाऊं..... कि उसे पसंद करता हूं.......प्यार करता हूं उससे....." फिर खुद से ही बोला "क्यों नहीं...... जरूर यकीन दिला लूंगा..... और..... अब.... अब तो उसके और मेरे बीच रिश्ता भी है और...... उस रिश्ते से वह मेरी है....... सिर्फ मेरी......आई लव यू माही......आई लव यू वेरी मच।
आगे अगले एपिसोड में......

हाय दोस्तों  अब कुछ हमारी आपकी बात हो जाए। मैंने ऑब्जर्व किया है कि मेरी स्टोरी में रीडर्स जितने होते हैं उसका वन फोर्थ भी कमेंट नहीं आता है। यह तो गलत है ना। जब आप इतनी मेहनत करके हमारी स्टोरी पढ़ते हैं तो थोड़ा सा अपना कीमती समय निकालकर उस पर कमेंट भी तो कर दिया करें। इससे हमें भी तो पता चलेगा कि आपको हमारी यह स्टोरी पसंद आई कि नहीं। अच्छा बाय सब हमेशा हंसते रहिए मुस्कुराते रहिए
