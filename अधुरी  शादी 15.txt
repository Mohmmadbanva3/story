बॉयज हॉस्टल के कमरे में करण सो कर अभी उठा ही था कि  उसे विक्की का फोन आया।

विक्की "करण यार, तुझे कुछ अजीब नहीं लग रहा है।"

करण "क्या हुआ, सुबह-सुबह कैसी बात कर रहे हो तुम।"

विक्की "यह माही और युग के कार्तिक भाई के बीच में आजकल नोकझोंक  कुछ ज्यादा नहीं हो रही है क्या।"

करण "हां यार, बोल तो तु सही रहा है। मुझे भी कुछ अजीब फील हो रहा है।"

विक्की "तुम तो बस फिल ही करता रह जाना और वह कार्तिक भाई और माही के बीच की नोकझोंक कुछ और में बदल जाएगा।"

करण "शुभ शुभ बोल यार इस तरह से मेरी जान मत ले।"
विक्की "तो तू जल्दी से उसे अपने दिल की बात बता क्यों नहीं देता है।"

करण "चाहता तो मैं भी हूं पर उसके सामने हिम्मत नहीं पड़ती। और फिर कभी युग  तो कभी रिया उसके बॉडीगार्ड की तरह हमेशा उसके साथ ही रहते हैं।"

विक्की "हां तो इसमें क्या प्रॉब्लम है। देख मैं तो कहूंगा कि तुम युग के सामने ही माही को अपने मन की बात बता दे। ताकि युग को भी बुरा ना लगे और हमारी दोस्ती पर भी कोई असर ना आए। आखिर वह माही को अपनी बहन मानता है। अच्छा ही होगा जो सब कुछ उसके सामने ही होगा।"

करण "हां, यह ठीक रहेगा। अच्छा तो कल कॉलेज के बाद उसे अपने दिल की बात बता दूंगा।"

विक्की "कल क्यों आज ही कर दे।"

करण "आज... पर कब और कैसे?"

विक्की "अरे, तेरे चक्कर में मैं तो मेन बात बताना भूल ही गया। जिसके लिए तुझे फोन किया था। वह क्या है ना कि मेरे और नेहा के पेरेंट्स में हमारी शादी पक्की कर दी है" शर्माते हुए बोला।


करण "वाव ग्रेट यार कांग्रेचुलेशन। अब तो तुझे पार्टी देनी पड़ेगी।"

विक्की "अरे उसी के लिए तो फोन किया था। आज रात अंबर रेस्टोरेंट में अपने पूरे ग्रुप को डिनर पार्टी मेरी तरफ से। और हां वहां माही भी रहेगी तो तो आज ही के आज अपने दिल की बात उसे कह डालना।"

करण "पर माही आएगी तब ना।"

विक्की "वह सब तुम मुझ पर छोड़ दे। मैं और नेहा कुछ ना कुछ करके उसे पार्टी में आने के लिए राजी कर ही लूंगा।"
करण "थैंक यू यार थैंक यू वेरी मच" खुश होते हुए कहा "तू ही मेरा सच्चा यार है।"

विकी नेहा को फोन कर उसे माही को भी रात रेस्टोरेंट आने के लिए मनाने को कहा। फिर उसने युग को फोन कर अपनी और नेहा की शादी तय होने की खुशी में अंबर रेस्टोरेंट में आज रात के डिनर के लिए इनवाइट किया। साथ ही माही को भी लाने को बोला तो युग बोला "मैं तो आ जाऊंगा पर माही आने को तैयार होगी कि नहीं यह मैं नहीं कर सकता।"

विक्की "क्या यार, क्यों नहीं तैयार होगी आने के लिए। क्या मेरी खुशी से वह खुश नहीं होगी। तू एक बार कोशिश तो कर के देख। अच्छा तू कह तो मैं बात करके देखता हूं।"


युग "अच्छा ठीक है मैं बात करके देखता हूं।"

उधर नेहा रिया को फोन पर अपने और विक्की के बारे में बता कर उसे भी इनवाइट करती है। फिर नेहा माही को कॉल करती है और उसे आने के लिए बोलती है तो माही असमंजस में पड़ जाती है। इसके पहले वह कभी रात में इस तरह बाहर नहीं गई थी पता नहीं मां बाबा क्या कहेंगे।

नेहा "मैं कुछ नहीं जानती। अगर तू नहीं आई तो मैं समझूंगी कि मेरी खुशी से तुझे खुशी नहीं हुई।"

माही "ऐसी बात नहीं है। हम आप दोनों के लिए बहुत खुश हैं। पर हम मां बाबा को क्या कहेंगे।"

नेहा "अरे तो मैं अंकल आंटी को बोल देती हूं।"

फिर माही ने वंदना जी से नेहा की बात करवा दी तो वह भी हां कर दी और बोली "माही तुम भी अपने दोस्तों के साथ चली जाओ। इसी तरह दोस्तों के साथ बाहर घुमा फिरा करो। क्या हमेशा किताबों और कीचन में ही बिजी रहती हो।"

इधर करण यह सोच सोच कर काफी खुश था कि आज वह माही को अपनी फिलिंग्स बताएगा। वह बार-बार माही को अपने दिल की बात बताने की प्रैक्टिस कर रहा था।


शाम में युग माही को लेकर पहले हॉस्टल गया और वहां से रिया को पिक करके वे लोग रेस्टोरेंट पहुंचे। वहां पर विक्की और नेहा करण के साथ पहले से ही मौजूद थे। सबने विक्की और नेहा को कांग्रेट किया फिर सब वहां से अंदर बुक्ड टेबल की ओर बढ़ गया।

करण बार-बार माही की और देख रहा था। माही आज ऑफ क्रीम कलर की ए लाइन कुर्ती और येलो कलर के प्लाजो पहनी हुई थी। उस पर बंधेज का दुपट्टा में बिना मेकअप के भी वह काफी खूबसूरत लग रही थी। आज उसने बालों को खुला रखा था जिसकी लटें बार-बार उसके चेहरे पर आ रहे थी।

करण को बार-बार माही को यूं निहारते देख विक्की धिरे से उसके कान में कहा "अब बस भी कर कितना देखेगा उसे। घूरते घूरते उसे नजर लगा देगा क्या।अब जल्दी से उसे बोल भी दे।"

करण यह सुनकर हड़बड़ा गया। विक्की ने सामने नजर दौड़ाई तो वहां डांस फ्लोर पर कुछ कपल्स डांस करते नजर आए। उसके दिमाग में आइडिया आया। उसने युग को सामने दिखाते हुए डांस करने के लिए वहां चलने के लिए कहा।

सामने देख रिया भी बोली "हां युग चलो ना।"

वे चारों डांस करने चले गए। वहां म्यूजिक बज रहा था...

तुम्हें जो मैंने देखा,
तुम्हें जो मैंने जाना,
जो होना था वो तो गया
बदन की खुशबू,
जगाने लगी  जादू
तो होके बेकाबू 
दिल खो गया
तुम्हें जो मैंने देखा
तुम्हें जो मैंने जाना
तुम्हें जो मैंने सोचा
तुम्हें जो मैंने माना
तुम्हें जो मैंने देखा........

करण ने भी माही से पूछा तो उसने मना कर दिया।

अब टेबल पर वे दोनों ही अकेले बचे हुए थे।इस गाने ने तो जैसे करण के मन की बात कह दिया।वह अब जल्द से जल्द माही को अपने दिल की बात कह देना चाहता था।

करण ने माही की ओर देखते हुए कहा "माही आज तुम बहुत ही खूबसूरत लग रही हो।"

माही सुन कर मुस्कुरा दी "तो क्या इससे पहले हम खूबसूरत नहीं लग रहे थे" हंसते हुए बोली। तो करण झेंप गया "अरे..... नहीं..... नहीं..... तुम तो हमेशा से ही खूबसूरत हो। पर आज कुछ ज्यादा ही खूबसूरत लग रही हो। बस इसीलिए 
बोल दिया मैंने।"

माही हंसते हुए बोली "ओह्ह तो यह बात है। तो फिर इसमें इतना हकलाने वाली क्या बात है?'

करण को समझ नहीं आ रहा था कि वह माही से कैसे बात करें। वह बोला "कितना अच्छा है ना विक्की और नेहा भी सेटल हो गया। युग भी तो रिया के साथ है। आई थिंक फैमिली वाले भी इसके लिए मना नहीं करेंगे।"

माही "हां वह तो है। आखिर हमने रिया से वादा जो किया है अपनी भाभी बनाने का।"

करण "और तुम....तुमने भी तो अपने बारे में कुछ सोचा होगा।"

माही "मैं कुछ नहीं समझी।"

करण "आई मीन ....आगे के बारे में तो कुछ सोचा होगा। मतलब किसी को पसंद करती हो या  अंकल के पसंद से ही शादी करोगी।"

करण के इस सवाल पर माही परेशान हो गई कि अब वह क्या बोले। वह परेशानी में युग की ओर देखने लगी जो डांस फ्लोर पर रिया के साथ था। करण उसके चेहरे पर परेशानी को भांप लिया और  बोला "माही सॉरी, शायद मुझे इस तरह से पर्सनल सवाल नहीं पूछना चाहिए था।"

माही भी धीरे से बोली इट्स ओके।

करण "माही मैं तुमसे कुछ कहना चाहता हूं। पर समझ नहीं आ रहा है कि कैसे कहूं।"

माही "क्या कोई खास बात है"।

करण "हां खास ही है।"

माही "तो बोलिए ना।"

करण "माही...वो...मैं...वो..वो... मैं तुमसे....ये कहना चाहता हूं कि.. मैं तुमसे...." करण हकलाते हुए बोल ही रहा था कि अचानक माही बोल पड़ी "अरे कार्तिक जी आप यहां।"

करण माही को अपने पीछे देखते हुए देख पीछे मुड़कर देखा तो वहां कार्तिक खड़ा था।

"अरे माही तुम यहां अकेले युग और रिया कहां है।"कार्तिक ने करण और माही को अकेले देखकर पूछा। कार्तिक को देखकर माही का उतरा हुआ चेहरा खुशी से खिल गया। उसके चेहरे की चमक को करण ने भी महसूस कर लिया। वह अब उदास हो गया।


करण "अरे कार्तिक भाई आप ।आइए आइए बैठिए ना। वो युग रिया और विक्की नेहा डांस फ्लोर पर हैं। माही डांस नहीं करना चाहती थी इसीलिए मैं इसके साथ यहीं बैठ गया।''

कार्तिक  "डोंट वरी इट्स ओके" उसने  करण की हड़बड़ाहट महसूस कर लिया।

तभी वे चारों भी डांस फ्लोर से वापस आ गए। युग में कार्तिक को देखा तो बोला "अरे भाई आप यहां" और आगे आकर उसके गले लग गया। रिया भी उसे देखकर खुश हो गई।

कार्तिक "हां मैं अपने एक दोस्त से मिलने आया था तो माही को यहां देखा तो आ गया।" 

रिया बोली "भाई जब आप आ गए हैं तो अपने दोस्त के साथ हम लोगों को ही ज्वाइन कर लीजिए।"

विक्की और नेहा ने भी उससे रिक्वेस्ट किया तो कार्तिक माही की ओर देखा तो उसे लगा जैसे माही भी यही चाहती है तो उसने हां कर दिया।

थोड़ी देर बाद कार्तिक अपने एक दोस्त के साथ वहां वापस आया तो युग विशाल को देख कर खुशी से बोल पड़ा "विशाल भाई आप कब इंडिया आए।"

विशाल भी उसे गले लगाते हुए बोला "कल  ही लौटा हूं । तुम बताओ कैसे हो। तुम्हारी स्टडी कैसी चल रही है।"

युग "सब कुछ बढ़िया चल रहा है भाई"फिर वह माही से बोला "माही इनसे मिलो ये कार्तिक भाई के इकलौते फ्रेंड हैं।"
फिर विशाल को अपने सारे दोस्तों से इंट्रोड्यूस करवाया और माही को फैमिली मेंबर बताया।

और फिर सब बैठ कर बातें करने लगे। कार्तिक जानबूझकर माही के बगल वाली कुर्सी पर बैठ गया। करण माही के बगल वाली कुर्सी पर बैठना चाहता था। पर कार्तिक को देखकर वह चुप रह गया।

थोड़ी देर में खाना आया और सब खाने लगे। कुछ देर बाद वहां एक लड़की आई । कार्तिक और विशाल को देखकर एक्साइटेड हो चिल्लाई "हे कार्तिक हे विशाल, आई  एम वेरी सरप्राइज्ड टु सी यू बोथ। तुम लोग इंडिया कब वापस आए।"

सब आवाज की ओर देखने लगे। ब्लैक कलर के वन पीस में और ढेर सारे मेकअप के साथ हुआ लड़की एक चलता फिरता मॉडल लग रही थी।

कार्तिक और विशाल उठकर उसके गले लग गए। यह देख माही को खांसी आ गया । कार्तिक इस पर हल्के से मुस्कुरा दिया जो कि विशाल ने देख लिया।

कार्तिक "हे काव्या तुम यहां कैसे"

विशाल "हां यार कॉलेज के बाद सीधे आज मिली हो। बीच में कहां गायब हो गई 
थी।"

काव्या "गायब मैं नहीं तुम दोनों हो गए थे। लंदन जाकर मुझे तुम भूल ही गए तुम दोनों" शिकायत भरे लहजे में बोली।
विशाल "अरे यार हम तुम्हें कैसे भूल सकते थे बस स्टडी में बिजी हो गए थे।"

कार्तिक "और तुमने भी तो अपना पुराना वाला नंबर चेंज कर लिया। फिर हम लोग कांटेक्ट भी कैसे करते ।"

फिर वह युग और उसके दोस्तों को काव्या से मिलवाया। काव्या उन लोगों को इग्नोर करते हुए बोली "मैं अपने फ्रेंड के साथ यहां आई थी। तुम्हारी आवाज सुनी तो यहां आ गई। वैसे कार्तिक लंदन जाकर तुम काफी हैंडसम हो गए हो। अभी भी सिंगल हो या....."कहते हुए कार्तिक के कंधे पर हाथ रख दी।

माही को यह देख गुस्सा आ गया उसने अपने साइड में बैठी रिया के कान में कहा " रिया यह छिपकली तो कार्तिक जी के साथ कुछ ज्यादा ही क्लोज हो रही है।"

रिया को हंसी आ गई उसके मुंह से निकल गया '"छिपकली"
इस पर सब उसकी ओर देखने लगे रिया "अरे....अरे मुझे नहीं माही  को छिपकली दिखा।"

काव्या डर से चिल्ला पड़ी '' छिपकली..कहां है छिपकली..." और वह चारों ओर देखने लगी तो माही बोली "कहां है छिपकली कहीं तो नहीं है। हमने तो बस यूं ही बोल दिया।"उसकी आंखों में चिढ़ थी जिसे कार्तिक रिया और युग के साथ-साथ करण और विशाल ने भी नोटिस कर लिया था।

काव्या का ध्यान माही की ओर गया "अरे कार्तिक आज से पहले तुम्हारी फैमिली में इस लड़की को कभी नहीं देखा। कौन है यह।"

युग "यह हमारे अंकल की बेटी है और अब हमारे साथ ही रहती है" यह बोलते हुए युग को बहुत गिल्टी फील हो रहा था।

माही को बहुत तकलीफ हुई यह सुनकर। वह अपना सही परिचय भी किसी को नहीं दे सकती थी।  उसने युग से कहा "युग अब चले काफी लेट हो गई है। हमें कल के प्रोजेक्ट की तैयारी भी करनी है।"

युग "क्या माही, तुम्हें तो हर वक्त पढ़ाई ही याद रहती है। क्या करोगी इतना पढ़कर। डैड तो यूं ही अपनी एक दो कंपनी तुम्हारे नाम कर देंगे तो अभी इंजॉय करो।"

यह सुनकर काव्या के मुंह से निकल गया "लगता है बहुत स्पेशल है गेस्ट है यह जो अंकल यूं ही इसके नाम अपनी कंपनी कर देंगे।"

इस पर कार्तिक बोला "माही कोई गेस्ट नहीं है बल्कि बहुत ही स्पेशल मेंबर है हमारे फैमिली की।"माही को कार्तिक का इस तरह उसके लिए बोलना अच्छा लगा।


काव्या को यह सुनकर अच्छा नहीं लगा। वह अपने दोस्तों के पास जाने का बोल वहां से हट गई।

करण सोचा शायद युग इसे अपनी बहन मानता है। इसलिए कार्तिक ने इसे फैमिली के स्पेशल मेंबर बताया हो। फिर भी उसके मन में अब डर लग रहा था।

विशाल जोकि बहुत देर से यह सब देख रहा था बोला "माही जी जब आप कार्तिक की फैमिली में इतनी स्पेशल मेंबर हो तो फिर आप हॉस्टल में क्यों रहती हो?"

इस पर विक्की भी बोल पड़ा "हां माही हम लोग को भी यह समझ नहीं आया कि तुम अचानक से हॉस्टल क्यों शिफ्ट हो गई?"

माही को समझ नहीं आया कि वह अब क्या जवाब दे।वह अब एकबार फिर से गुस्से से कार्तिक की ओर देख रही थी।
यह देख कार्तिक धीरे से बोला "मर गए अब फिर से बम फटेगा।"यह सुन विशाल मुस्कुरा दिया।

युग ने बात संभालते हुए बोला "अरे कोई खास बात नहीं है वह तो माही और कार्तिक भाई की आपस में हमेशा नोकझोंक चलती रहती है तो माही ने सोचा कि लास्ट सेमेस्टर है और इस झगडे में उसकी पढ़ाई डिस्टर्ब होगी तो इसलिए बस और कुछ नहीं है।"

रिया भी जल्दी से बोल पड़ी "और तुम सब भी जानते हो कि माही अपनी पढ़ाई को लेकर कितनी सीरियस है।"

नेहा "हां वो तो है। तभी तो टाॅपर रहती है हर साल।"
फिर सब जाने लगे तो कार्तिक माही से बोला "माही तुम रुक जाओ मेरे साथ ही चलना। मैं भी अब घर ही जाऊंगा वैसे भी युग तो रिया को छोड़ने पहले हॉस्टल जाएगा।"

माही तो पहले से ही कार्तिक पर गुस्सा थी। वह साफ-साफ मना करते हुए बोली "नहीं नहीं आप परेशान मत होइए। आप अपने दोस्तों के साथ इंजॉय कीजिए। हम युग के साथ ही जाएंगे।"

कार्तिक "अरे सुनो तो।"

माही बीच में ही बोली "कल का प्रोजेक्ट भी आधा ही है। वह भी कंप्लीट करना है हमें।"

अब कार्तिक समझ गया कि वह बहुत गुस्से में है  "तो ठीक है जाओ और हां मैं आकर चेक करूंगा प्रोजेक्ट कंपलीट हुआ कि नहीं"  वह हंसते हुए बोला तो माही मुंह बनाते हुए रिया
के साथ बाहर चली गई। 

यह सुनकर कार्तिक अपने सर पिट लिया "लो फिर से हो गया स्यापा।"


विशाल "यह तो तुम्हें काव्या को गले लगाने से पहले सोचना चाहिए था।"अब कार्तिक उसका मुंह देखने लगा कि वह क्या बोल रहा है।

क्रमशः............


दोस्तों आप लोग लगातार मेरा हौंसला अफजाई कर रहे हैं। आप लोग का बहुत-बहुत धन्यवाद। इसी तरह आप लोग अपने बहुमूल्य रेटिंग और समीक्षाओं के द्वारा हमारा साथ देते रहिएगा। आपके प्यारे-प्यारे कमेंट के इंतजार में आपकी दोस्त
