मैं 2003 से एक ल ड़की से बहुत प्यार करता हूं। मैं उसे दिल ही दिल में बहुत चाहता था। मैं सोचता था कि शायद वह मुझे नहीं चाहती। यही सोचकर मैंने उससे इज़हार नहीं किया। बस यही सोचता था कि कोई बात नहीं जो वह मुझे नहीं चाहती। फिर मुझे लगने लगा कि अगर मेरे दिल में उसके लिए कुछ फीलिंग्स हैं तो मुझे उससे कह देना चाहिए। इतना ही तो होगा कि वह इनकार कर देगी। अगर उससे नहीं कहा तो ताउम्र अफ़सोस रहेगा।  और फिर एक दिन मैंने हिम्मत करके उससे कह ही दिया। मेरी खुशी का ठिकाना नहीं रहा, जब उसने हां कर दी। मैं तो बहुत हैरान था कि वह भी मुझसे प्यार करती है। बस उसी दिन से हमारी लव स्टोरी शुरू हो गई। पांच साल तक सब कुछ ठीक चलता रहा। मैं उससे शादी करना चाहता था और मुझे कोई दिक्कत भी नहीं नजर आ रही थी।  अचानक एक दिन मुझे बताया गया कि उसकी ममी ने उसकी शादी तय कर दी है, दुबई में रहने वाले लड़के से। इस बात का उसने विरोध भी नहीं किया, क्योंकि वह लड़का काफी पैसे वाला था। और मेरी लव स्टोरी खत्म हो गई। मैं अब भी यही दुआ करता हूं कि वह जहां भी रहे, खुश रहे