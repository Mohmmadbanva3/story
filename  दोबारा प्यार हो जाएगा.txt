हॉट ऐक्ट्रेस दीपिका पादुकोण अपनी लव लाइफ के बारे में चलने वाली अफवाहों का बुरा नहीं मानती। दीपिका अपने पिछले ब्रेकअप के बाद ब्रेक तो हो गई थीं, लेकिन उनका मानना है कि कुछ टाइम के बाद फिर प्यार होने में देर नहीं लगती:  आपकी लव-लाइफ के बारे में खूब बातें होती हैं। यह टॉपिक आपके काम से भी ज्यादा डिस्कस होता है। क्या यह सब आपको पसंद आता है? मुझे इन सब बातों से कोई फर्क नहीं पड़ता, क्योंकि मैं जानती हूं कि मैं सिंगल हूं और मैं अपनी जिंदगी खुशी से अपने मुताबिक बिता रही हूं। और सिंगल गर्ल के लड़कों से दोस्ती रखने और उनसे मिलने-जुलने में क्या बुराई है! लोग मेरे बारे में जो भी सोचें या बोलें, लेकिन मैं किसी ऐसे लड़के के साथ रिश्ता रखना चाहूंगी, जो सिंपल, ईमानदार और दिलचस्प होने के साथ ही मुझे हंसा भी सके। अपने पिछले ब्रेकअप के बाद मैं काफी डिस्टर्ब हो गई थी और दूसरे लड़कों से मिलने-जुलने में मुझे टाइम लग गया। लेकिन एक बार दुख से बाहर आने के बाद दूसरी बार प्यार होने में टाइम नहीं लगता। फिर ऐक्टर्स की जिंदगी खुली किताब की तरह होती है। अगर लोग इसके बारे में जानते हैं, तो उसमें कुछ नहीं किया जा सकता।  इन दिनों रणवीर सिंह के साथ आपका नाम जोड़ा जा रहा है। आपको लगता है कि इससे 'रामलीला' को बॉक्स ऑफिस पर फायदा मिला है? मेरी हर फिल्म के रिलीज होने से पहले ऐसी अफवाहें शुरू हो जाती हैं। पता नहीं, यह पब्लिसिटी गेम है या कुछ और, लेकिन मैं पहले भी कह चुकी हूं, मुझे इन अफवाहों का बुरा नहीं लगता।  100 करोड़ कमाने वाली फिल्मों की संख्या बढ़ रही है, लेकिन इनमें हिरोइनों के लिए करने को कुछ खास नहीं होता। क्या आप भी ऐसी फिल्में करना चाहेंगी या फिर आपकी चॉइस 'कॉकटेल' जैसी मूवीज रहेंगी? यह अफसोस की बात है कि सफल होने वाली हर फिल्म का क्रेडिट बॉलिवुड में हीरोज को जाता है। हालांकि 100 करोड़ कमाई वाली किसी फिल्म में मैं कोई भी फिजूल का रोल नहीं करना चाहूंगी। कई ऐक्ट्रेसेज को ऐसी रूटीन की फिल्में करने में मजा आता है, लेकिन मेरी चॉइस हमेशा 'कॉकटेल' टाइप की रहेगी। फिर भले ही वह 100 करोड़ न कमाए।  आपने शॉर्ट्स और हॉट पैंट्स से एक डिफरेंट स्टाइल स्टेटमेंट बनाई है। इनको इतना पॉप्युलर और किसी ने नहीं किया... शॉर्ट्स मेरे पर्सनल फेवरिट नहीं हैं। इनको मैं सिर्फ स्क्रीन रोल्स के लिए ही कैरी करती हूं। रियल लाइफ में मुझे सबसे ज्यादा साड़ी पसंद है। वैसे, मैंने बहुत सारी कॉलेज गर्ल्स को शॉर्ट्स कैरी करते देखा है। मुझे इसमें कोई बुराई नहीं लगती, लेकिन शॉर्ट्स को कैरी तभी करें, जब आप इनमें कंफर्टेबल हों। सिर्फ किसी फैशन ट्रेंड को फॉलो करने के चक्कर में ही इन्हें पहनना सही नहीं है। फिर अच्छी बॉडी होने से ज्यादा मायने रखता है आपका कॉन्फिडेंस। आप चाहे साड़ी पहनें, लॉन्ग गाउन या फिर हॉट पैंट्स, कंडिशन यही है कि आपको उस ड्रेस को कैरी करना आना चाहिए।  आपके पास बहुत सारी एंडोर्समेंट डील्स भी हैं। क्या आप मानती हैं कि ऐक्टर की कमाई का खासा हिस्सा इन्हीं से आता है? ऐसा नहीं है। बेशक एंडोर्समेंट से खासा पैसा मिलता है, लेकिन हर डील के पीछे बहुत सारा कमिटमेंट छिपा होता है। फिर आप कोई भी बेतुकी या फिजूल की ऐड भी नहीं कर सकते, क्योंकि इनसे इमेज पर भी असर पड़ता है। अगर मैं किसी ब्रैंड से जुड़ी हूं, तो मुझे साइन करने वाले जरूर चाहेंगे कि इसके बदले में उनको पैसा बनाने का मौका मिले। जहां तक मेरी बात है, तो मुझे काम करने से क्रिएटिव सैटिसफैक्शन मिलना चाहिए। फिर भले ही वह फिल्म हो या फिर कोई ऐड