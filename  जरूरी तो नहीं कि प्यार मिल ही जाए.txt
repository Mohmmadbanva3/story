aa से पहली बार मैं एक डिबेट कॉम्पिटिशन के दौरान मिला था। तब हमने एक - दूजे के साथ कुछ वक्त गुजारा और कॉन्टेक्ट नंबर्स ले लिये। उसके बाद तो बातों का एक सिलसिला ही चल निकला। मैं उसे पसंद करने लगा था और उसे बताने के लिए मौका ही तलाश रहा था कि अचानक उसका फोन लगना बंद हो गया। मैं ट्राई करता लेकिन उसके नंबर से कोई रेस्पॉन्स नहीं आ रहा था। मेरा दिल बैठने लगा। उदासी होने लगी। मेरे पास उसका पता भी नहीं था। छह महीने गुजर गए। मेरी उम्मीद भी टूटने लगी थी।  फिर एक दिन मुझे एक लड़की मिली जो उसकी दोस्त थी। उससे पता चला कि उसकी शादी हो गई है। मेरी तो जैसे दुनिया ही उजड़ गई। मैं उस दिन बहुत रोया। मैंने उसे बहुत कोसा। क्या उसे एक बार भी मेरा खयाल नहीं आया होगा। 3 महीने बाद मुझे पता चला कि उसके पापा इस दुनिया में नहीं रहे थे। पापा के जाने के बाद उसकी मां की तबियत भी ठीक नहीं रहती थी। अपनी मां की इच्छा की खातिर ही उसने शादी की थी।  यह जानने के बाद मुझे खुद पर बहुत गुस्सा आया। मैंने गॉड से प्रे की कि वह जहां भी हो , जिसके भी साथ हो , हमेशा खुश रहे