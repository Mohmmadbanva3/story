पंडित केदार नाथ जी का उद्बोधन समाप्त हुआ । इसके बाद सभी लड़कियो को केदारनाथ के साथ बैठे युवक ने ग्राम मे चलने वाली अन्य गतिविधियो की जानकारी दी । हमारे ग्राम में साप्ताहिक गोष्ठी सायं 08 बजे से 9:00 तक प्रत्येक शनिवार को होती है । इसमे प्रत्येक परिवार से महिला पुरूष भाग लेते हैं । पारिवारिक समस्याओ को लेकर चर्चा होती है । इसमे जो नही आ पाते है उनको उनके पड़ौसी चर्चा के बिन्दुओ की जानकारी दे देते हैं । इसमे पांच पंच बैठते हैं । समस्या कोई भी हो चाहे परिवार की हो या सरकारी तंत्र से मिलवाली सुविधा की हो ,सब पर विचार होता है । यहां मंदिर के बगल मे जो मैदान है उसमे व्यायाम शाला , मल्ल शाला है इसमे ग्राम वासी व्यायाम करते हैं । यहां पर ग्राम कार्यालय है जिसमे ग्राम के रिटायर अपना समय देते है एक घंटा या उससे अधिक भी । वे लोग ग्राम की समस्याओ को लिखते हैं और उसका समाधान जहां से हो सकता है वह सुझाते है । जिनका समाधान नही होता वह गोष्ठी मे रखते है फिर उसमे सभी विचार करते है । गोष्ठी ही इस ग्राम को जोड़कर रखती है । 
शादी विवाह का मेनू तय है बारात को दो मिठाई पुड़ी और चपाती चावल दाल एक सब्जी ही होगी । दहेज में सिर्फ एक कलश दो जोड़ी कपड़े और दो किलो मिठाई व फल दिये जाते है । ऐसे ही सभी अपने लड़के के विवाह मे करते है । शुरू मे एक रूपता नही बनी थी पर इसके लिए सभी एक मत हैं । एक लड़की ने पूछा क्या डांस नही होता ? 
हां डांस होता है किन्तु डीजे व बैंड नही होता । ग्राम के पारंपरिक वाद्य बजते हैं । अभी प्रयास चल रहा है दिन की शादी हो । ताकि रात्रि की शादी मे प्रकाश की अतिरिक्त व्यवस्था करनी पड़ती है वह न करनी पड़े । 
होली दीवाली कैसे मनाते है ? किसी ने पूछा ..होली दीवाली व सभी त्योहार मनाते हैं किंतु इसमे नुकसान पहुंचाने वाली वस्तुओ का ध्यान रखा जाता है । मेरी बात समाप्त हुई , अब आप भोजन कक्ष मे जाकर भोजन कर लेवे । 
सभी लड़कियां कक्ष से बाहर आ गयी । कजरी की नजरे केतकी और दामिनी को ढूंढ रही हैं । जीजू भी भी दीखाई नही दे रहे हैं । उसने केतकी को फोन लगाया फोन बंद आ रहा है , दामिनी को फोन लगाया फोन बंद आ रहा है । अब जीजू को फोन लगाया जीजू ने फोन उठाया ..हेलो ..कजरी अरे जीजू आप कहां हो ? जल्दी आजाओ, आपके साथ केतकी भी होगी उसका फोन बंद आ रहा है , दामिनी भी आपके साथ मे ही है क्या ? अभय ने जबाब देना चाहा पर दामिनी ने मना कर दिया .. 
अभय ने कहा नही दामिनी और केतकी दोनो ही मेरे साथ नही हैं .. अरे जीजू उससे सम्पर्क नही हो रहा ..वही होगी ..मै अभी आता हूँ .. दामिनी ने अभय का हाथ पकड़कर थैंक्यू कहा .. अभय ने कहा चलो दामिनी अब चलते हैं ..कुछ देर बाद दामिनी व अभय ग्राम मे सभी के बीच थे .. केतकी कहां है ? कजरी थोड़ा असहज होकर बोली । दामिनी बोली उसकी बैट्री लो हो गयी होगी .. केदारनाथ नाथ जी ने कहा कोई प्रॉब्लम ? 
कजरी बोली ..हमारी एक सहेली करीब दो घंटे से हमारे साथ नही है .. 
केदारनाथ जी ने पास खड़े युवक को इशारा किया ..अपने तालाब की तरफ ढूढ़ो उस पहाड़ी पर भी जाकर ढूंढो .. युवक ने जाकर मंदिर का घंटा बजाना शुरू कर दिया ..घंटे की आवाज से ग्राम के लोग इकट्ठा होने लगे .. कजरी ने पूछा ..दोदोसा कोई सीरीयस बात तो नही है ..