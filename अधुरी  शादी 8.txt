रिया डायरी लेकर युग के साथ उसके रूम में आ गई।वे दोनों अब डायरी पलटना शुरू किए। पहले पेज पर बहुत सुंदर अक्षरों में मेरी शादी लिख कर फिर उसे काट कर अधुरी शादी लिखा गया था।
नेक्स्ट पेज
आज मेरे हाथों में मेहंदी लगी है।सब कहते हैं बहुत गहरा रंग चढ़ा है हमारी मेंहदी का। बाबा बहुत ही खुश हैं। और मैं... हां मैं भी खुश ही हूं। मैं तो चाह कर भी अपने दिल की बात उन्हें बता भी नहीं सकी। शायद उनको मैं याद भी हुं कि नहीं। फिर कैसे हम किसी से अपने इस एकतरफा प्यार के बारे में बोलते। फिर बाबा भी तो इस रिश्ते से खुश हैं तो मैं भी पुरी ईमानदारी से इस रिश्ते को निभाउंगी। उनका ख्याल भी दिल में नहीं लगाउंगी।


यह पढ़ कर रिया युग से बोली "शायद माही किसी से प्यार करती थी।"
युग "हां लग तो यही रहा है पर उसने मुझे कुछ नहीं बताया इसके बारे में। अच्छा चलो आगे पढ़ो।"

नेक्स्ट डे....
आज हमारी शादी है। बाबा बहुत खुश हैं। आज मुंबई से मां बाबा और युग भी आ रहे हैं।हम भी बहुत खुश हैं। आखिर मां जो आ रही है। अम्मा के बाद मां से ही तो हमें प्यार मिला। बाबा बोल रहे थे शायद कार्तिक भी आने वाले हैं।समझ नहीं आ रहा था कि हम क्या बोलें।


नेक्स्ट पेज.....
आज हमारी शादी के पंद्रह दिन हो गए हैं। हमें हल्दी भी लगी। हाथों में मेहंदी भी सजी। और हमारी शादी भी हो गई।पर हल्दी मेहंदी किसी और के नाम की लगी।पर मांग में सिंदूर और गले में मंगलसूत्र किसी और के नाम का। शादी तय हुई किसी और से पर दुल्हन बने हम किसी और की।पर फिर भी आज हम अधुरे हैं। क्योंकि हमारे पति को यह शादी मंजुर ही नहीं।हैं ना हमारी शादी अधुरी। और बाबा... उन्होंने भी तो हमारा साथ छोड़ दिया और चले गए अम्मा के पास।

डायरी पर लिखे हर शब्द में एक दर्द छुपा था जिसे ये दोनों भी महसूस कर रहे थे।

नेक्स्ट पेज

हमें तो समझ नहीं आ रहा कि किस्मत ने हमारे साथ कैसा मजाक किया है।हमारी शादी हुई भी तो किसके साथ..... ।हम तो अभी तक ढंग से कुछ समझ भी नहीं 
पाए थे कि हमारे साथ हुआ क्या था। इस पर से उस धमाके ने हमें हिला कर रख दिया कि उन्हें शादी मंजुर नहीं है। उन्होंने तो हमारा चेहरा तक देखने से इंकार कर दिया।

नेक्स्ट पेज..
आज हमारे ससुराल में हमारी पहली सुबह थी। और इसी सुबह ने हमारे जिंदगी में इंतजार का अंधेरा भर दी। कार्तिक जी हमारी शादी पर प्रश्न चिन्ह लगा कर वापस लंदन जा रहे थे और मां बाबा हमारी खुशियों को बरबाद करने के लिए खुद को ही दोषी मान रहे थे। 
                    हमें तो कुछ समझ नहीं आ रहा था कि हम क्या करें।जिन लोगों ने हमारे जिंदगी में खुशियां भरनी चाही हम उन्हीं के दुःख का कारण बन गए। हम इस गिल्ट के साथ नहीं रह सकते। नहीं हम इन लोगों को इस तरह दुखी होते नहीं देख सकते हैं।
             इसलिए हमने ये फैसला लिया कि हम इनके सामने  कभी अपनी तकलीफों को जाहिर नहीं होने देंगे। और हमने कार्तिक जी के फैसले को सही ठहराते हुए उन्हें खुद से आजाद कर दिया। और मां बाबा को भी मना लिया कि हमें  उनसे कोई शिकायत नहीं है । जब उन्हें ये शादी मंजुर ही नहीं तो फिर जबरदस्ती उन्हें इस रिश्ते में बांध कर रखने से क्या फायदा। रिश्ते तो दिल से निभाये जाते हैं।
             
नेक्स्ट पेज.....
घर वालों को तो समझा लिया पर खुद को कैसे समझाऊं।
आप तो चले गए हमारे लिए एक अधुरापन हमारे लिए छोड़ कर। आखिर हमारी गलती क्या थी। हमने तो हमेशा अपने जीवनसाथी के रूप में आपकी ही कल्पना की। पर आपसे दुबारा कभी मिल ही नहीं पाए जो आपको कुछ बता पाते। फिर हमारे लिए एक रिश्ता आया जिससे बाबा बहुत खुश थे। उनकी खुशी को देख कर हम कुछ बोल ना पाए और उनकी खुशी को अपनी खुशी मान लिया।
                       पर हमारी किस्मत ने हमें आपसे जोड़ दिया।हम तो अभी कुछ समझने की ही कोशिश कर रहे थे कि बाबा हमें छोड़कर चले गए। अगर मां बाबा और युग नंही होते तो शायद हम अपने आपको संभाल भी नहीं पाते। 

नेक्स्ट पेज.....

अभी अभी तो हमने अपने आपको संभाला था और आपने हमें एक ही झटके में बिखेर कर रख दिया। आपने हमारी शादी को मानने से ही इंकार कर दिया। मेरी गलती भी नहीं बताई और सजा सुना दी कि आप हमें अपने आसपास भी देखना बर्दाश्त नहीं कर सकते। आपने हमारे दिल को बहुत गहरी ठेस पहुंचाई है।
                      पर आप परेशान मत होइए।हम रोएंगे नहीं। क्योंकि हमारे रोने से भले ही आपको कोई फर्क नहीं पड़ता हो पर ये पुरा परिवार हमारे चेहरे पर हंसी देखकर ही खुश होता है। मैं अब खुश रहूंगी क्योंकि इनलोगों को मैं कोई दुख नहीं देना चाहती।

नेक्स्ट पेज...

                   हां हम आपसे प्यार करते हैं पर उससे भी ज्यादा हमें अपना आत्मसम्मान प्यारा है। हम आपको अपने रिश्ते की दुहाई कभी नहीं देंगे। पर आपका इंतजार जरूर करेंगे।हम आपके जिंदगी में शामिल होने की कोई कोशिश 
नहीं करेंगे पर अगर आप हमें पुरे सम्मान के साथ अपनाना चाहेंगे तो हम जरूर आपकी जिन्दगी में शामिल हो जाएंगे।
                    हमें आपका प्यार तो चाहिए पर पुरे सम्मान के साथ।
      ‌       
ये सब पढ़ते पढ़ते रिया भी रोने लगी।युग भी इन सारे शब्दों में छुपे दर्द को बहुत ही शिद्दत से महसूस कर रहा था।
"माही भाई को प्यार करती है और मुझे कभी नहीं बताई" युग गुस्साते हुए बोला।
रिया उसे शांत करते हुए बोली "माही अपने दर्द को तुम सब से छुपाना चाहती है ताकि तुमलोग परेशान न हो। इसलिए अभी गुस्सा होने के जगह उसकी भावनाओं को समझो। कहीं ऐसा न हो कि वो और भी हर्ट हो जाए।"
युग भी उसकी बातों को समझते हुए स्थिर हो गया।
रिया खड़ी हो गई "चलो पहले हम उससे बात करते हैैं।"
युग भी खड़ा हो गया "हां चलो।"
दोनों माही के कमरे में आ गए। माही कबर्ड में कपड़े सेट कर रही थी।उन दोनों को देखा तो बोली "आ गए तुम दोनों लवबर्ड।"
पर वो दोनों कोई जवाब नहीं दिये तो माही चौंक गयी "कुछ हुआ है क्या तुम दोनों में जो इस तरह मुंह लटकाए हुए हो।"
इस पर युग बोला "तुमने मुझसे भी छुपाया।"
माही नासमझी के अंदाज में बोली "क्या छुपाया है?"
अबकी बार रिया बोली "इस तरह नासमझ बनने की कोशिश मत करो हमें सब पता चल गया है।"
माही  "क्या पता चल गया है कुछ बोलोगे तब न हम समझेंगे।"
युग माही का हाथ पकड़ कर उसे बैठाते हुए बोला "तुम तो मुझसे कभी कुछ नहीं छुपाती थी फिर इतनी बड़ी बात क्यों नहीं बताई।"
माही "युग आप दोनों क्या बोले जा रहे हैं सच में हमें कुछ समझ नहीं आ रहा है" परेशान सी आवाज में बोली।
तब रिया ने उसके आगे वह डायरी रखते हुए बोली "माही एटलिस्ट युग को तो एक बार बताया होता।"
माही सब समझ गई कि इन लोगों ने उसकी डायरी पढ ली है।वह धिरे से बोली "सॉरी युग।"
युग "माही तुमने मन से मुझे अपना भाई नहीं माना न। तभी इतनी बड़ी तकलीफ अपने ही मन में छुपा कर रख लिया।"
इस पर माही तड़प उठी "नहीं युग एसी बात नहीं है।"
युग "तो फिर कैसी बात है मुझे बताओ।"
माही एक गहरी सांस लेकर बोली "हम नहीं चाहते थे कि हमारे वजह से आप लोग दुखी हों। कार्तिक जी का भी तो यह लास्ट सेमेस्टर है तो हमारे वजह से उनकी पढ़ाई का कोई नुकसान नहीं होना चाहिए था। अगर उस समय हम वो स्टेप नहीं लेते आपलोग उन्हें  ही गलत ठहराते और वो भी यहां से अपसेट हो कर निकलते।इस सबसे सभी के मन में तकलीफ रहती और कोई भी फ्री हो कर खुश नहीं रह पाता।" उसकी आंखों में आंसू भर आया।
थोड़ी देर के लिए सब चुप हो गए।
फिर युग बोला "माही आज से ये मेरा वादा है कि कार्तिक भाई और तुम्हें हम मिलाकर ही रहेंगे" रिया ने भी युग का साथ देते हुए बोला।
अब रिया माही की और भौंह चढ़ाते हुए पूछी "अच्छा माही ये बताओ कि तुम्हें कार्तिक भाई से कब प्यार हुआ।"
युग भी आश्चर्य से पूछा "जबकि तुमलोग तो बस एक बार ही मिले थे वो भी दस साल पहले जब हम लोग बच्चे थे।"

रिया चौंक कर बोली "क्या ये दोनों कभी मिले भी नहीं थे।"
युग "हां , क्योंकि भैया तो  शुरू से ही हाॅस्टल में रहते थे।वे तो बस साल में एक बार ही आते थे दिपावली पर। लखनऊ तो केवल मैं ही मॉम डैड के साथ जाता था।"फिर अचानक से कुछ याद करते हुए बोला "दो साल पहले भी जब तुम अंकल के साथ आई थी तो उस बार भी तुमलोग के आने से कुछ देर पहले ही भाई निकल चुके थे।"
माही धिरे से मुस्करा दी
