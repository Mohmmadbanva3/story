मैं एक प्राइवेट ऑफिस मे जॉब करता हूँ। मैंने एक साल पहले फेसबुक पर एक लड़की की प्रोफाइल देखी उसमे उसका मोबाइल नम्बर दिखा। मैंने उसे कॉल किया और कह तुम यह नम्बर हाइड कर दो वरना लड़के तुम्हे परेशान कर देंगे कॉल कर कर के। वह फेसबुक पर नई थी। मेरी बात सुनकर डर गई और अपनी फ्रेंड से कहके नम्बर हाइड करवा दिया।  उसकी फ्रेंड ने नम्बर हाइड कर दिया और यहीं से मेरी लव स्टोरी आगे बढ़ी। हम रात को 12 या 1 बजे तक बातें किया करते थे। वह DIET का कोर्स कर रही थी। वह मुझे हमेशा पढ़ाई पर ध्यान देने के लिए फोर्स करती रहती है। मुझे उसकी यही अदा बहुत पसंद है। मैंने पिछले वैलंटाइन डे पर प्रपोज डे के दिन उसकी एक क्लासमेट से पूछा कि क्या आज के दिन प्रपोज करने से लड़की मना नहीं करती? तो उसने कहा हां। आज प्रपोज कर दो तो मना नहीं करेगी।  उसके कहने से मुझमें हिम्मत आ गई और मैंने उसे प्रपोज कर दिया उसने रिप्लाय तक करना बंद कर दिया। फिर मुझे लगा वह गुस्सा हो गई। तो मैंने कहा यह तो मैंने मजाक में बोला था। तुम सीरियस क्यों हो गईं? तो उसका जवाब आया, मैं तो खुश हो गई थी मगर तुम्हें ऐसा मजाक नहीं करना चाहिए था। सच ही बोल देते। मैंने कहा अरे नहीं मैंने सच बोला है। मैं तुमसे सच में प्यार करने लगा हूँ।  वह हंसने लगी। मेरी बातों को मजाक में ले गई। हम दोनों में फिर से बहुत बातें होने लगीं। उसके बाद जब मैं अपने गांव गया तो मुझे बहुत बुरा फील हो रहा था। मैंने गांव जाके उससे कहा मुझे बहुत बुरा लग रहा है यहां। मुझे रोना आ गया। इस रोने ने ही शायद मेरी किस्मत खोल दी। तभी से वह मुझसे भी प्यार करने लगी।  उसने मुझे फोर्स किया कि तुम जल्दी आ जाओ दिल्ली। उसके कहने से मैं तुरंत आ गया। हम 8 महीने बाद एक दिन मिले तो मुझे बहुत शर्म आ रही थी उसके सामने। वह बोलती जा रही थी। वह मुझे अच्छी तरह समझती है और मैं उसे। अब हम बहुत बार मिल चुके हैं। अब मुझे शर्म नहीं आती।  बहुत प्यार करता हूं मैं उससे। उसका नाम नहीं बताउंगा। शायद उसे अच्छा न लगे। मगर सबसे बड़ी प्रॉब्लम यह है कि हमारी जातियां अलग हैं। उसके मां-पापा इंटर कास्ट मैरेज के लिए तैयार नहीं हैं। लेकिन मैं किसी भी हाल में उसे पाना चाहता हूं।  वह भी अपने ममी-पापा को हर्ट नहीं करना चाहती। अगर उसने घर में किसी को बताया तो घर में हंगामा हो जायगा। इसी डर से उसने अभी तक घर में नहीं बताया है। मैं आपके माध्यम से उसके माता-पिका को समझाना चाहता हूं कि जाति प्रथा जैसी दकियानूसी बातों पर यकीन न करें। प्लीज हमारी फीलिंग्स को समझें। हम आपके आशीर्वाद के साथ जिंदगी बिताना चाहते हैं