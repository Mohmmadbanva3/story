कार्तिक और माही जब घर पहुंचे तो उस समय हाॅल में ही सब जमा थे। वहां पंडित जी आए हुए थे। युग ने जब कार्तिक को देखा तो उसके पास जाकर बोला "भाई वह मॉम जल्दी से शादी करवाना चाहती है। इसीलिए पंडित जी को शादी की तारीख  निकालने के लिए बुलाया है।" यह सुनकर माही शरमा गई। वंदना जी ने उन दोनों को अपने पास बुला कर बैठा लिया। 

पंडित जी थोड़ी देर के बाद बोले "अगर आप लोगों को दिक्कत ना हो तो सगाई का एक बहुत ही अच्छा मुहूर्त परसों है। और उसके 1 सप्ताह के बाद शादी का मुहूर्त है जो की बहुत ही अति उत्तम मुहूर्त है। कहा जाता है इस मुहूर्त में होने वाली शादियां सात जन्मों के लिए मजबूत हो जाती हैं।"

यह सुनकर वंदना जी बोली "हम इसी मुहूर्त पर  सगाई और शादी करेंगे।"

इस पर वसुधा जी बोली "पर वंदना जी इतनी जल्दी सब कुछ कैसे होगा।"

वंदना जी "वसुधा जी आप किसी भी बात की चिंता मत करें। सब कुछ हो जाएगा।"

वसुधा जी बोली "बहनजी माही को हमने पूरे मन से अपनी बेटी माना है तो इस शादी में  लड़की वालों की सारी रस्में हम ही निभाना चाहते हैं। और हम चाहते हैं कि सगाई की रस्म यहीं से हो।"

वंदना जी "कोई बात नहीं वसुधा जी, हम सगाई यहीं से कर लेंगे और शादी हम लोग मुंबई से करेंगे।"

इस पर कार्तिक बोला "नहीं मॉम, हम लोग शादी लखनऊ से करेंगे। आप चिंता मत कीजिए मैं वहां सारा अरेंजमेंट करवा देता हूं।सगाई के दूसरे दिन ही हम लोग यहां से मुंबई के लिए निकल जाएंगे और वहां का  सारे इंतजाम देख कर हम लोग लखनऊ के लिए निकल जाएंगे।"

युग और माही यह सुनकर बहुत खुश हो गए। माही ने कार्तिक को इशारे से इसके लिए थैंक यू बोला तो वह मुस्कुरा दिया।पर वसुधा जी अभी भी चिंतित थे कि पता नहीं इतनी जल्दी सब कैसे संभव होगा। तभी रुद्र और श्रावणी जी भी वहां आ गए।

रुद्र बोला "आंटी जी आप लोग बिल्कुल भी चिंता मत करें। परसों के इंगेजमेंट की सारी तैयारी हम  करवा देंगे। आप लोग बस निश्चिंत होकर इन पलों को इंजॉय 
कीजिए।"

कार्तिक इस  पर काफी खुश हो गया और आकर उसके गले लग गया "थैंक्यू रूद्र।"

रूद्र यह सुनकर नाराज होते हुए बोला "दोस्ती में कब से सॉरी और थैंक्यू होने लगा। अच्छा यह बताओ विशाल को किसी ने इनफॉर्म किया या कि नहीं।"

इस पर युग बोला "रूद्र भाई, विशाल भाई कल शाम तक आ जाएंगे।"

सब आपस में बात कर रहे थे तो माही ने कार्तिक को इशारा से साइड में बुलाया।कार्तिक मुस्कुराते हुए बोला "हम्म बोलो, इतनी परेशान क्यों दिख रही हो"।

माही "नहीं तो हम बिल्कुल भी परेशान नहीं हैं।"

कार्तिक उसकी और प्यार से देखते हुए बोला "यह झूठ किसी और के पास बोल लेना। पहले यह बताओ कि बात क्या है।"

माही "वह हम चाहते थे कि एक बार रिया के फैमिली वालों से भी बात कर लेते। हम जानते हैं कि रिया इसके लिए बिल्कुल भी तैयार नहीं होंगी पर हमारा तो फर्ज बनता हैं ना।"

कार्तिक "बोल तो तुम सही रहे हो। वैसे अगर हम रिया से पूछेंगे तो वह मना ही कर देगी। तो ऐसा करता हूं कि मै उनलोगों से बात कर लेता हूं।"

थोड़ी देर बाद माही ने उसे रिया के ताऊ जी का नंबर दिया। कार्तिक ने नंबर डायल किया। थोड़ी देर बात करने पर ही उससे पता चल गया कि उन लोगों को रिया से कोई मतलब नहीं है। वह भी उदास होकर फोन रख दिया। जब माही ने पूछा तो वह बोला "दुनिया में कैसे-कैसे अजीब लोग रहते हैं अपनों को ही अपनों से कोई मतलब नहीं है। उन लोगों ने साफ तौर पर कह दिया कि इस घर में रिया नाम की कोई लड़की नहीं रहती है।"

माही उदास होते हुए बोली "कोई बात नहीं हम लोग मिलकर  रिया को इतना प्यार देंगे कि उसे कभी भी अपने परिवार की कमी महसूस नहीं होगी। आज से हम ही लोग रिया के परिवार हैं।"कार्तिक ने भी हां में सिर हिलाया।

इंगेजमेंट वाले दिन,

पूरे घर में इंगेजमेंट की चहल-पहल थी। लड़की वालों की तरफ से जो भी थे वह वसुधा जी के यहां रुके थे। लड़के वाले कार्तिक की फ्लैट पर। रुद्र कभी लड़के वाले तो कभी लड़की वालों की तरफ से आ जाता।सब उसका मजाक उड़ाने लगे। बाद में पता चला कि लड़की वालों की तरफ से कोई ऐसा था जिसने उसके दिल की धड़कन बढ़ा दी थी।

जी हां और वह थी नैना। माही और रिया दोनों तैयार हो रही थी और नैना ने पीहू की सारी जिम्मेदारी ले ली थी। वह पीहू को तैयार करने के लिए उसके पीछे पीछे दौड़ रही थी। पर वह थी कि बस अपनी मम्मा से ही कपड़े पहनना चाहती थी। 
नैना ने बड़ी मुश्किल से उसे तैयार किया और उसे माही के पास ले गई। माही ने बड़े प्यार से उसके गालों पर पप्पी दी।

थोड़ी देर बाद सब पार्टी हॉल में पहुंचे। सामने स्टेज पर कार्तिक और युग बेसब्री से माही और रिया का इंतजार कर रहे थे। दोनों ने ही सूट पहन रखा था जिसमें वह बहुत ही हैंडसम नजर आ रहे थे।तभी सामने से माही और रिया आ रही थी। साथ ही उन दोनों के बीच में पीहू थी। जहां एक और लाइट पीच कलर के गाउन में वे दोनों खूबसूरत परियां लग रही थी वहीं बीच में पर्पल कलर के गाऊन में पीहू लिटिल प्रिंसेस लग रही थी। कार्तिक आगे बढ़कर पीहू को अपनी गोद में उठा लिया और प्यार से उसके माथे को चूम लिया।

नैना सामने आकर पीहू को कार्तिक की गोद से ले ली तो कार्तिक और युग ने हाथ बढ़ाकर माही और रिया को स्टेज पर ले आए। वसुधा जी आगे आकर कार्तिक और युग का टीका किया और उन्हें शगुन दिया। वंदना जी भी अपनी दोनों बहुओं का टीका कर उन्हें शगुन दी। फिर उन्हें एक दूसरे को अंगूठी पहनाने के लिए बोला गया। जैसे ही उन लोगों ने एक दूसरे को अंगूठी पहनाई ऊपर से ढेर सारी गुलाब की पंखुड़ियों की बारिश होने लगी।

सभी दोनों जोड़ों को आशीर्वाद देने में व्यस्त थे। नैना पीहू के साथ खेल रही थी तो रूद्र ने मौका पाकर उसके पास आकर उससे धीरे से पूछा "लगता है आपको बच्चे बहुत पसंद हैं।"

नैना उसकी तरफ देखकर मुस्कुराते हुए बोली "अगर बच्चा पीहू जैसी हो तो कोई भी खुद को उससे प्यार करने से नहीं रोक पाएगा।"

तभी पीहू बोल पड़ी "फ्रेंड आप भी छादी कल लहे हो। क्या नैना माछी आपकी दुल्हन है।"इस पर नैना शर्मा गई। रुद्र तो खांसने लगा। नैना इधर उधर देखते हुए उठकर वहां से चली गई। तभी विशाल जो कि बहुत देर से उन दोनों को गौर कर रहा था पास आकर बोला "रूद्र तुमसे यह उम्मीद नहीं थी। तुमसे फास्ट तो वह बच्ची पीहू निकली जिसने डायरेक्ट तुम दोनों की शादी की ही बात कर दी।"

रुद्र चिढ कर उस पर झपटा "मेरा मजाक उड़ा रहे हो और खुद भी तो अभी तक बैचलर ही हो।"

इस पर विशाल उस से बचते हुए बोला "अरे अभी बैचलर हूं तो क्या हुआ। अगले महीने तो मेरी शादी भी होने वाली है। पर तू तो अभी तक एक लड़की भी नहीं पटा पाया।"

इसी तरह हंसी खुशी इंगेजमेंट की रस्म पूरी हुई। सब शादी के फंक्शन के लिए लखनऊ के लिए निकल गए। लखनऊ पहुंचकर जब सब माही के घर के सामने रुके तो माही की आंखें छलक आई। वंदना जी आगे बढ़कर उसे संभालते हुए बोली "तुम्हारे चले जाने के बाद से कार्तिक हर महीने यहां आता था। उसने इस घर को खरीद लिया है और इसे मरम्मत कराकर इसकी देखभाल करने के लिए एक केयरटेकर अप्वॉइंट कर दिया था।"

युग आगे बढ़कर माही का हाथ पकड़ा और वे दोनों भाई बहन आज एक बार फिर से अपने मां बाबा के आंगन में थे। अंदर से घर का आंगन बिल्कुल वैसा ही 
था। बस कार्तिक ने ऊपर सबों के लिए कमरे बढ़वा दिए थे।माही एक-एक चीजों को प्यार से छूते हुए सामने वाली दीवाल पर देखा। वहां उसकी अम्मा बाबा की एक बड़ी सी तस्वीर थी। उसकी आंखें भर गई। युग की भी आंखें छलछला गई। उसके सामने उसके जन्मदाताओं की तस्वीर पर हार चढ़ी हुई थी। उन दोनों के जीते जी तो वह यह जान भी नहीं पाया था कि वही दोनों उस के जन्मदाता हैं। दोनों भाई बहन खुद को रोक नहीं पाए और बिलख बिलख कर रोने लगे। कार्तिक आगे बढ़कर दोनों को गले लगा लिया। वंदना जी और अमरेंद्र जी भी आगे बढ़कर उन दोनों को चुप कराने लगे। रिया पीहू को लेकर बाहर गार्डन में चली गई।

थोड़ी देर बाद सब अलग-अलग कमरों में एडजस्ट हो गए। माही और युग अभी भी घर के सभी कोनों में जाकर अपने बचपन की यादें ताजा कर रहे थे। फिर रात हो जाने पर सब सोने चले गए। कल सुबह सब को जल्दी उठना था। क्योंकि कल से शादी की रस्मों का श्री  गणेश होने वाला था। सुबह उठने के बाद सब तैयार होकर कुल देवी के मंदिर गए। कुलदेवी के चरणों में शादी के कार्ड रखने के बाद दोनों जोड़ों के द्वारा पूजा करवाई गई।वहां से सब घर लौटे। लौटते-लौटते काफी देर हो गई। दूसरे दिन हल्दी थी। सभी रस्में बगल के एक बैंकट हॉल में होने वाले थे पर शादी का मंडप घर के आंगन में ही सजने वाला था।

हल्दी पूजन के लिए रिया और माही को लाया गया। दोनों पीली साड़ी में बहुत ही खूबसूरत लग रही थी। उधर पर्दे के उस पार कार्तिक और युग भी पीले कुर्ते में काफी जंच रहे थे। वसुधा जी ने सबसे पहले माही और रिया से हल्दी पूजा करवा कर उन्हें शगुन की हल्दी लगाई। फिर जब हल्दी की रस्म के लिए लड़की के भाई को खोजा गया तो युग ने आकर माही को शगुन की हल्दी लगाई। वहीं कार्तिक ने भी आगे बढ़कर रिया को शगुन की हल्दी लगाकर उसके सर पर हाथ फेरते हुए बोला "आज से जिंदगी भर के लिए मैं तुम्हारा भी बड़ा भाई रहूंगा।" रिया की आंखें भर आई तो कार्तिक ने उसे पोंछ दिया।

फिर बारी बारी से वंदना जी बृजेश जी अमरेंद्र जी सभी ने आकर उन्हें शगुन की हल्दी लगाई। फिर सबों ने कार्तिक और युग को भी शगुन की हल्दी लगाई। उधर नैना और रुद्र भी आ चुके थे। थोड़ी ही देर में नेहा विक्की करण और प्रिया भी वहां पहुंच गए। वे सब माही के गले लग गए। फिर तो वहां हल्दी की होली के हुड़दंग मच गई। क्या बच्चे क्या बड़े सब हल्दी से पीले हो चुके थे।

इसी बीच रूद्र ने भी सभी की नजरों से बचकर चुपके से नैना के गालों पर हल्दी लगा दी तो वो शरमा कर वहां से भाग गई। थक जाने पर वे सब अपने अपने कमरे की ओर चले गए। नहा कर फ्रेश होने के बाद सब को खाना के लिए वापस वहीं हॉल में जमा होना था। और फिर आगे के प्रोग्राम को भी डिस्कस करना था। क्योंकि समय कम होने के कारण दूसरे दिन ही मेहंदी और रात में संगीत का फंक्शन रखा गया था और उसके दूसरे दिन शादी थी।

माही जैसे ही अपने कमरे में आई वहां कार्तिक पहले से ही मौजूद था। वह चौंक पर बोली "आप शायद गलत कमरे में आ गए हैं। यह हमारा कमरा है।"

कार्तिक "मुझे मालूम है। मैं तो यहां बस हल्दी का रस्म पूरा करने के लिए आया था।"

माही अचकचा कर बोली "पर वह तो नीचे हो गया। अब कौन सा हल्दी बाकी 
है।"

कार्तिक "कहां पूरा हुआ है। अभी तक न ही मैंने तुम्हें हल्दी लगाई ना ही तुमने मुझे हल्दी लगाई है। और जब तक हम दोनों एक दूसरे को हल्दी नहीं लगाते  हमारी हल्दी कैसे समाप्त होगी।" माही यह सुनकर शरमा गई। कार्तिक आगे बढ़कर धीरे से उसके दोनों गालों फिर दोनों बाजुओं और जैसे ही उसकी कमर पर हल्दी लगाई माही सिमट कर उसके सीने से जा लगी। फिर कार्तिक ने धीरे से उसके हाथों से अपने गालों पर हल्दी लगवाई "लो अब पूरी हुई हमारी हल्दी।"

दूसरे दिन मेहंदी के लिए दोनों लड़कियां लाइट ग्रीन कलर की अनारकली सूट में थी। वहीं दोनों लड़के भी उसी से मैच करते हुए कपड़ों में दूसरी तरफ थे। कार्तिक जहां खुशी-खुशी अपने हाथों पर शगुन की मेहंदी लगवा रहा था वहीं युग अपने नखरे दिखाए जा रहा था "मॉम यह तो लड़कियां लगाती है मैं क्यों लगाऊ" और बच्चों की तरह नखरे कर रहा था। इस पर पीहू हंस पड़ी "युग मामू, आप छच में हमाली तलह हो। पल हमने तो आज मेहंदी लगवाई है" और फिर अपने नन्हें-नन्हें हाथ उसके सामने फैला दिए और बोली "अब आप भी अच्छे बच्चे की तलह मेहंदी लगवा लीजिए।"

इस पर रिया हंसते हुए बोली "ओए हीरो सुन लिया ना। तुमसे तो ज्यादा समझदार हमारी प्रिंसेस है। अब चुपचाप से मेहंदी लगवा लो वरना मुझसे बुरा कोई नहीं होगा। और हां अगर हमारे हाथ में मेहंदी का रंग गहरा नहीं आया ना तो तुम्हारी खैर नहीं।"

रिया के इस तरह धमकाते हुए बोलने पर वहां मौजूद सभी लोग हंस पड़े तो युग वंदना जी की ओर देखते हुए बोला "अब मॉम रिया की मेहंदी की कलर से मेरा क्या लेना देना।"

इस पर वंदना जी हंसते हुए बोली "दुल्हन की मेहंदी का गाढ़ा रंग बताता है कि उसका दूल्हा उसे कितना ज्यादा प्यार करता है।"

यह सुनकर युग बोला "हे भगवान जी, यह कैसा लॉजिक है। पर चाहे जो हो रिया की मेहंदी का कलर सबसे ज्यादा गढ़ा करना वरना मेरी तो खैर नहीं।" इस पर कार्तिक उसके कानों में बोला "तब तो संभल जाओ बच्चे, क्योंकि सबसे गहरा रंग तो मेरी माही के ही हाथों में आएगा।"

यह सुनकर युग मुस्कुराते हुए बोला "तब तो मैं खुशी-खुशी रिया की डांट सुन लूंगा। क्योंकि मैं चाहता हूं कि मेरी माही को दुनिया की सारी खुशियां सबसे ज्यादा मिले।" कार्तिक भी मुस्कुरा दिया।

उधर लड़कियों को मेहंदी लगते हैं बृजेश जी अपने हाथ में खाने की थाली लिए हुए वहां आए और बड़े ही प्यार से माही और रिया को खाना खिलाने लगे। क्योंकि सभी लेडीज के हाथों में मेहंदी लग गई थी। खाना खिलाते वक्त उनके आंखों में आंसू भर आए तो माही ने पूछा "बाबू जी क्या हुआ, आप रो क्यों रहे हैं।" तो उन्होंने बड़े ही प्यार से दोनों के सर पर हाथ फेरते हुए बोला "भगवान ने एक बेटी छीनी थी। पर बदले में दो दो बेटियां दे दी। तुम दोनों हमेशा यूं ही मुस्कुराते रहो।" यह सुनकर रिया का भी दिल भर आया। आज तक उसने कभी पिता का प्यार नहीं देखा था। वह उनके गले लग गई। माही भी पीछे से उनके गले लग गई।


शाम में संगीत का फंक्शन था सभी पूरी तैयारी में थे। विशाल भी अब तक आ चुका था। सबसे पहले युग और माही को परफॉर्म करना था। वे दोनों जैसे ही स्टेज पर आए तो वहां बैकग्राउंड में गाना बजने लगा।

"फूलों का तारों का कहना है,
एक हजारों में मेरी बहना है।
सारी उमर हमें संग रहना है......

गाना खत्म होते ही दोनों भाई बहन वही एक दूसरे के गले लग गए। उसके बाद युग और रिया ने परफॉर्म किया।

"मैं कालू ताल पर भंगडा
तू भी गिद्धा पाले
चल ऐसा रंग जमा दे
हम से बने सभी मतवाले
मन कहे मैं आऊं
चांद और तारे सारे
इन हाथों पर मैं चांद रखूं
इस मांग में भर दूं तारे
हेल्लो हेल्लो तू फ्लोर पे जब है आई
यह लो यह लो बट सॉलिड मस्ती छाई.......

इसके बाद  विशाल और रुद्र ने अपने दोस्त के लिए परफॉर्म किया.…...

आज मेरे यार की शादी
मैंने कोई रोको ना
उड़ेंगे नोट गुलाबी
मैंने कोई टोको ना
कल्ले का खोट कोई ना
गेल्ला मेरे यार कमीने
गेल्ला मेरे यार कमीने
यारी की कसम खवा के
पड गए मैंने पेग  यह  पीने
पड गए मैंने पेग यह पीने
बोतल मेरी रह रही आधी
इसने कोई कोसों ना....।

गाते गाते  दोनों युग और कार्तिक को भी अपने बीच खींच लाए। इसके बाद कार्तिक ने माही के लिए परफॉर्म किया...

हम तेरे बिन अब रह नहीं सकते
तेरे बिन क्या वजूद  मेरा
तुझसे जुदा गर हो जाएंगे
तो खुद से ही हो जाएंगे जुदा
क्योंकि तुम ही हो
अब तुम ही हो

जिंदगी अब तुम ही हो
चैन भी, मेरा दर्द भी
मेरी आशिकी अब तुम ही हो।

कार्तिक धीरे से माही के पास गया और उसके हाथ थाम कर उसे स्टेज पर ले आया। और उसी समय गाना चेंज हो गया...

खुद पे पहले था ना इतना यकीन
मुझको हो पाया
मुश्किल से घड़ियां सा हुई
अब जो तुम आया
एक बात कहूं तुझसे
तू पास जो है मेरे
सीने से तेरे सर को लगा के
सुनती मैं रहूं नाम अपना
ओ लिख दी तेरे नाल ज़िंदडी जानिए
बस रहना तेरे नाल वे जुरिए
रहना तू पल पल दिल के पास
जुड़ी रहे तुझसे हर एक सांस.....

दोनों डांस करते करते एक दूसरे में इतना खो गए कि उन्हें कब गाना खत्म हुआ पता ही नहीं चला। जब सबने जोर-जोर से हुटिंग करना शुरू किया तब जाकर उन्हें होश आया तो दोनों शर्मा कर स्टेज से उतर कर नीचे आ गए। इसके बाद नैना रूद्र नेहा विक्की और प्रिया करण ने मिलकर एक सोलो  डांस पर परफॉर्म किया जिसमें नैना ने धीरे-धीरे रिया युग और माही कार्तिक को भी शामिल कर लिया....

बोले चूड़ियां बोले कंगना
हाय मैं हो गई तेरी साजना
तेरे बिन जियो नय्यो लगदा
मैं ते मर गईंय्यां।
ले जा ले जा, दिल ले जा ले जा
ले जा ले जा सोणिए ले जा ले जा
बोले चूड़ियां बोले कंगना
हाय मैं हो गई तेरी साजना
तेरे बिन जियो नय्यो लगदा
मैं ते मर गईंय्यां।

इस प्रकार पूरे धमाल के साथ संगीत प्रोग्राम संपन्न हो गया। दूसरे दिन शादी थी। इसी बीच मीडिया में इस शादी की खबर फैल चुकी थी। रिया के ताऊ जी ने जब उसकी शादी इतने परिवार में होने की खबर सुनी तो वे लोग भी शादी में शामिल होने के लिए लखनऊ पहुंच गए। पूरे परिवार ने उन लोगों का स्वागत किया। ताई जी आगे बढ़ कर सबको दिखा दिखा कर रिया को लाड लगा रही थी। पर रिया इससे इरिटेट हो रही थी।

शाम में दोनों दुल्हनें सज संवर कर जब जयमाला के लिए स्टेज पर आई तो सभी की नजरें उसी पर ठहर गई। दोनों दुल्हनें गोल्डन कलर के लहंगे पर सुर्ख रेड कलर की चुन्नी डाले काफी खूबसूरत लग रही थी। वहीं दोनों दूल्हे भी गोल्डन 
कलर की शेरवानी में काफी हैंडसम लग रहे थे।

जयमाला के बाद उन्हें मंडप पर लाया गया । वसुधा जी और ब्रजेश जी ने माही का कन्यादान किया। वही जब रिया के कन्यादान के लिए उसके ताऊजी ताईजी आगे आए तो उसने उन्हें वहीं रोक दिया। माही ने जब उससे पूछा तो बोली "नहीं माही, आज ये लोग मेरी शादी में नहीं बल्कि सिंह परिवार की छोटी बहू की शादी में आए हैं। भाई ने तो इंगेजमेंट के लिए भी  इन्हें फोन किया था ना। तुम्हें तो याद होगा कि इन लोगों ने क्या जवाब दिया था कि इनके परिवार में रिया नाम की कोई लड़की नहीं है। तो फिर आज मैं कैसे इन्हें अपने कन्यादान का हक दे सकती। बल्कि यह हक तो मैंने कब का ना तुमको दे दिया है। क्योंकि हर रिश्ते की महत्व और प्यार तो मैंने बस तुमसे ही पाया है। तुम्हारे ही कारण तो मुझे माता पिता भाई बहन सब का प्यार मिला।"

सभी एक दूसरे की ओर देखने लगे। फिर सब ने सहमति में सिर हिलाया। थोड़ी देर बाद कार्तिक माही का हाथ पकड़कर सात फेरों के लिए खड़ा हुआ। उसने माही के हाथ थामे  ही सातों फेरे का वचन लिया। उसके बाद जब उसने माही की मांग में सिंदूर भरा तो उसकी आंखें छलक आई जिसे वसुधा जी ने अपने आंचल से पोंछ दिया। पंडित जी ने जब शादी संपन्न होने के बात कही तो वे दोनों आगे बढ़कर रिया का कन्यादान करने के लिए बैठ गए। और उन दोनों के भी सात फेरे और सिंदूर दान की विधि संपन्न हुई। उसके बाद दोनों जोड़ों को ध्रुव तारा दिखाया गया। फिर चारों ने सभी बड़ों के पैर छुए और सब का आशीर्वाद लिया।

थोड़ी ही देर में सुबह की लाली फैल गई थी। दोनों जोड़ों को थोड़े देर के लिए आराम करने दिया गया। फिर उन्हें लेकर सभी कुल देवी के मंदिर गए जहां उनसे पूजा करवाया गया। उसके बाद सभी मुंबई के लिए निकल गए। वसुधा जी और ब्रजेश जी भी दिल्ली निकल गए।

मुंबई घर पहुंचकर वंदना जी ने दोनों जोड़ों को दरवाजे पर ही रोक दिया। और दो कलशों में चावल भरकर उनके सामने रखा और उसे गिरा कर फिर अलता भरे थाल में पैर डालकर दोनों बहुओं को अंदर आने के लिए बोला। माही को यह सब देख कर पहली बार वाली बात याद आ गई। कार्तिक ने जब उसके चेहरे को देखा तो समझ गया। उसने माही का हाथ थाम लिया और उसे अंदर लाया।

चारों मंदिर में जाकर माता रानी का आशीर्वाद लिए। फिर बंदना जी और अमरेंद्र जी को प्रणाम किया इसके बाद कार्तिक ने अपना वादा पूरा करते हुए माही को अपनी गोद में उठाकर उसे अपने कमरे में ले गया। आज चार साल बाद कार्तिक ने भी उस कमरे में पैर रखा था। कमरा पूरी तरह सजा हुआ था। चारों और खुशबू वाले कैंडल और गुलाब की पंखुड़ियां सजी हुई थी। सामने दीवाल पर उन दोनों की एक बड़ी सी तस्वीर लगी थी। यह सब नैना रुद्र और विशाल ने मिलकर किया था। वे लोग शादी के तुरंत बाद ही लखनऊ से लौट आए थे। और माही कार्तिक और युग रिया के  कमरे तैयार करवाए थे। माही कमरे की सजावट देखकर शरमा गई और कार्तिक के गले लग गई।

कार्तिक उसे धीरे से बेड पर बिठाया और बोला "माही इस कमरे ने इस पल का बहुत इंतजार किया था" और फिर उसके माथे को धीरे से चुम लिया "माही तुम्हें पता है तुमने इसकी गिनती हमेशा गलत ही की है।"


माही "वह कैसे"

कार्तिक "तुमने हमेशा एक कम ही गीना था।"

माही "मतलब"

कार्तिक "क्योंकि पहला किस तो मैंने उसी रोज लिया था 
जब तुम पहली बार दुल्हन बन कर इस घर में आई थी।"

माही को काफी आश्चर्य हुआ "हम नहीं मान सकते। उस वक्त तो आपने हमारी और देखा भी नहीं था और गुस्से में बाहर चले गए थे। फिर यह सब कैसे हो सकता है।"

तब कार्तिक ठंडी सांस लेते हुए उसके गोद में अपना सर रखते हुए लेट गया और बोला "उस रोज तुम लोगों के सो जाने के बाद जब मैं घर आया तो तुम्हें बस एक नजर देखने के लिए काफी ढूंढा। फिर युग के कमरे से जब तुम्हारे सिसकने की आवाज आई तो मेरे पैर दरवाजे पर ही जम गए।तुम्हारी हर सिसकी मेरे दिल को चीर रही थी। बहुत प्यार करता था तुम्हें तो तुम्हारे सिसकने से कैसे मुझे चैन मिलता। मन में गलतफहमी का परदा था इसलिए तुम्हें युग की अमानत समझता था। थोड़ी देर बाद जब तुम्हारी आवाज आनी बंद हो गई तो अंदर झांककर देखा। तुम वहीं नीचे ही सो गई थी। तुम्हें धीरे से उठाकर बेड पर लिटाया। तुम्हारे आंसुओं से भीगे चेहरे को देखकर बहुत ही ज्यादा तकलीफ हुई। फिर धीरे से तुम्हारे माथे पर किस किया। उस वक्त मुझे तो बस यही पता था कि यह मेरे प्यार पर मेरा पहला और आखरी हक है। मुझे क्या पता था कि जिसे मैं दूसरे की अमानत समझ रहा था वह तो बस मेरी ही है। दूसरे दिन जब मैं लंदन लौट रहा था तो तुमने मुझे अपना मंगलसूत्र निकाल कर दे दिया। मुझे उस वक्त कितनी तकलीफ हुई यह कोई नहीं समझ सका। तुम्हारी तरफ पलट कर भी देखने की हिम्मत नहीं थी। जानता था कि एक बार भी तुम्हारे चेहरे की ओर देखा तो फिर खुद पर कंट्रोल नहीं कर पाऊंगा। क्योंकि उस समय मेरी नजर में तुम युग की अमानत थी। भले ही मैं तुमसे प्यार करता था पर युग में मेरी जान बसती थी‌। उसकी खुशियां मेरे लिए बहुत मायने रखती थी।"

यह सब सुनकर माही की आंखें भर आई "कितना प्यार करते थे हमसे और कभी बताया नहीं। काश कि वह सब गलतफहमी हमारे बीच पैदा नहीं हुई होती तो आज हमारे बीच इतनी दूरियां भी नहीं आई होती।"कार्तिक ने उसके आंसू पोंछते हुए बोला "पुरानी बातों को भूल जाओ। आज से हम दोनों की जिंदगी का नया सफर शुरू होने वाला है जिसमें हम दोनों हमेशा एक दूसरे के साथ रहेंगे। कभी भी एक दूसरे से अलग नहीं होंगे।" दोनों की आंखों में खुशी के आंसू थे। आज दोनों का एक दूसरे के लिए प्यार मुकम्मल हो गया। थोड़ी देर में दोनों दो शरीर एक जान बन गए और पांच सालों से जो शादी अधूरी थी वह आज मुकम्मल हो गई।

1 साल बाद उनके प्यार के निशानी के रूप में ध्रुव उनके गोद में था। पीहू अपने लिटिल ब्रदर के साथ काफी खुश थी। और अगले ही साल वह सब वापस से हॉस्पिटल के मेटरनिटी वार्ड के बाहर बेसब्री से चहलकदमी कर रहे थे। पर इस बार कार्तिक के जगह युग परेशान था क्योंकि रिया जुड़वां बच्चों की मां बनने वाली थी। इसी बीच रुद्र और नैना की भी शादी हो गई। ☺️☺️☺️☺️☺️☺️


वैसे तो आज यह अधूरी शादी पूरी हो गई। अब हमसब बहुत ही ज्यादा खुश हैं। पर साथ ही हमें तकलीफ भी हो रही है। क्योंकि अब आप लोगों से विदा लेने का वक्त आ गया है। आप लोगों ने इतने कम समय में हमारी कहानी को इतना प्यार दिया कि आप लोगों से हमें बहुत ही ज्यादा जुड़ाव महसूस होने लगा था। हमारी तरह आप लोग भी इस कहानी के किरदार से इस तरह जुड़ गए थे कि उन्हें फील भी करने लगे।

हम बता नहीं सकते कि  आप लोगों को अपनी कहानी के किरदारों के साथ इस तरह जुड़ते देखकर हमें कितनी खुशी महसूस हुई। आप सब पाठकों ने हमारा इस अधूरी शादी के सफर में बहुत साथ दिया। आशा रखते हैं कि अगर हम फिर कभी नेक्स्ट टाइम आपसे मिल सके तो इसी तरह हमारे सफर में हमारा साथ बनाए रखिएगा। अब विदा लेने का वक्त आ चुका है 😭😭🙏🙏🙏🙏🙏🤗🤗 फिर मिलेंगे इसके सीजन 2 (साथी 💗 अधुरी शादी)  में नए किरदारों और नई कहानियों के साथ 
