कार्तिक जी.....

आशा करते हैं कि अब तक आपको हमारे और युग के रिश्ते के बारे में सब पता चल गया होगा। यही सच तो हम आपको बताने वाले थे। पर आपने हमें मौका ही नहीं दिया। अब तो आपके हर सवाल का जवाब मिल गया होगा कि हम क्यों युग के आगे पीछे करते थे। क्यों उनका ख्याल रखते थे। और क्यों उन्हें अपनी जान से भी ज्यादा मानते थे।

कार्तिक जी जब हम 5 साल के थे तब अम्मा हमें छोड़ कर चली गई। पर जाने से पहले उन्होंने हमें बताया कि जिसके साथ हम खेलते हैं। जो हमारा बचपन का साथी है। वह युग हमारा अपना सगा भाई है। हमने अपने बाबा से बहुत जिद की कि हमें हमारा भाई वापस ला दीजिए। पर उन्होंने हमें समझाया कि युग का आप लोगों के पास ही रहना बेहतर है। क्योंकि आप भी युग के साथ बहुत जुड़ चुके थे। उसे अलग होना आपको बर्दाश्त नहीं होता था। उसकी छोटी सी चोट पर भी आप तड़प उठते थे।

फिर धीरे-धीरे हम हर साल समर वेकेशन के उन 1 महीने का इंतजार करने लगे जब आप लोग लखनऊ आते थे। पूरे साल में बस यही वह समय होता था जब हम अपने भाई के साथ रहते थे उसके साथ खेलते थे लड़ते झगड़ते थे। अपने सारे अरमान पूरे करते थे। फिर आप लोग चले जाते और हमारा इंतजार शुरू हो जाता अगले साल के लिए।

19 साल.....19 साल  इंतजार किया हमने अपने भाई का। जिस उम्र में सभी भाई-बहन एक साथ रहते खेलते थे वह उम्र....वह बचपन हमने अपने भाई के इंतजार में बिताया। रोज सुबह सोकर उठते तो भगवान को कहते आंख झपकते ही आज का दिन भी बता दें। ताकि हमारे इंतजार का समय कुछ कम हो। पर समय तो अपने ही चाल से चलता था।

हम वह बदनसीब बहन हैं जो अपने भाई के लिए तरसते रहते थे। और अब जब हमें अपने भाई के पास रहने का मौका मिला तो फिर से हमारी बदनसीबी कि हम उनसे दूर जा रहे हैं।

आपने पूछा कि हम आपके इनकार के बावजूद भी यहां क्यों रुक गए। हां हम आपके इनकार के बावजूद भी बिना किसी हक के यहां रुके। क्योंकि अपने भाई को देखने उसे प्यार करने उसका प्यार पाने इस लोभ से हम बच नहीं सके। हम बस इतने सालों के उस कमी को पूरी कर लेना चाहते थे जो हमने अपने भाई के इंतजार में बिताए। पर आपने आज फिर से हमें उसी इंतजार की आग में झोंक 
दिया।आपने जो इल्जाम हम पर लगाया उसके बाद हम अपने भाई से नजरें नहीं मिला मिला सकते हैं। इसलिए हम यहां से जा रहे हैं दूर बहुत दूर।

हमारा तो कोई हक भी नहीं आप पर कि हम यह भी कह सकें कि आप हमें ढूंढने की कोशिश मत कीजिएगा। हां यह जरूर कहेंगे कि अब शायद ही कभी हम मिल पाए। हमने मां से कई बार कहा था कि आपको सच बता दें।पर शायद उन्हें डर था कि इससे आप युग से दूर हो जाएंगे।

अंत में आपसे बस एक ही गुजारिश है कि हमारे भाई का ख्याल रखिएगा। वैसे हमने आपकी आंखों में भी देखा है कि आप भी उन्हें बहुत प्यार करते हैं । इतना जितना शायद हम भी उनसे ना करते हों। फिर भी अपनी तसल्ली के लिए हम एक बार फिर आप से प्रार्थना करते हैं कि हमारे भाई का ख्याल रखिएगा। और अपनी जिंदगी में आगे बढ़ जाइएगा जो आपके लायक हो जिस पर आपको विश्वास हो उसके साथ। हमारी शुभकामनाएं आपके साथ हैं

                                                                   माही

पत्र पढ़कर कार्तिक के आंखों से आंसुओं की धारा बहने लगी। आत्मग्लानि से वह नजरें भी नहीं उठा पा रहा था। उसने अब डायरी के पन्ने पलटने शुरू किया। डायरी के हर शब्द के साथ वह आत्मग्लानि की आग में जलने लगा। उसे अब अपने आप पर बहुत गुस्सा आ रहा था कि क्यों उसने काव्या की बात सुनी। 

जब उसने यह पढ़ा कि माही भी उससे उसी समय से प्यार करती थी जब से वह उस पर अपना दिल हार बैठा था तो अब उसका मन हो रहा था कि कहीं से भी माही आ जाए और वह उसे किसी भी तरह मना कर अपने पास वापस ले आए। पर अब शायद ऐसा संभव नहीं था। और होता भी कैसे यह जुदाई तो उसकी खुद की चुनी हुई थी।

अब युग ने भी अपना वाला लेटर पढ़ना शुरू किया।

युग

आप यह खत पढ़ रहे हैं। इसका अर्थ है कि आपको पता चल गया है कि हम आपकी सगी बहन है।आपको तो बहुत गुस्सा आ रहा होगा हम पर। तो प्लीज अपने इस 3 मिनट की बड़ी बहन पर गुस्सा मत होइएगा। सॉरी वो भी बड़ा वाला।

अब तक मां ने आपको बता ही दिया होगा कि किन परिस्थितियों में आप हम लोग से अलग हुए। हमें भी अम्मा ने मरने से पहले सब बता दिया था कि आप हमारे जुड़वां भाई हैं। पर आपकी ही भलाई के लिए बाबा ने हमें आपको सच बताने से मना किया था। अपने अंतिम वक्त में बाबा ने हमें कहा था कि हम आपका ख्याल रखें।

पर अफसोस हम जा रहे हैं। क्योंकि बात आपके बहन के आत्मसम्मान की है। तो प्लीज आप हमें गलत मत समझना। और हां आप कार्तिक जी से इस बारे में बिल्कुल ही गुस्सा नहीं कीजिएगा। यह आपकी बड़ी बहन का आदेश है। जैसे आज तक आप उन्हें प्यार और सम्मान देते आए हैं वैसे ही आगे भी दीजिएगा।


उन्हें गुस्सा बहुत जल्दी आता है बस। वरना दिल के वह भी बहुत अच्छे हैं। उम्मीद करेंगे हम कि आप हमारी भावनाओं को समझते हुए छोटे भाई होने का कर्तव्य निभायेंगे। अपने बड़े भाई का ख्याल रखिएगा। साथ ही मां बाबा का भी ख्याल रखिएगा। उनकी हर एक बात आदेशों की तरह मानिएगा।

और हां हमने आपकी बड़ी बहन होने के नाते रिया को एक वचन दिया है। जीवन भर उन्हें खुशियां देने का एक भरा पूरा परिवार देने का। तो हमारे इस वचन का भी लाज रख लीजिएगा। जिंदगी के किसी भी मोड़ पर उनका साथ नहीं छोड़िएगा। उन पर भरोसा रखते हुए उनके भरोसे पर खरे उतरने की हमेशा कोशिश कीजिएगा।

और अंत में हम फिर मिलेंगे कब.…कहां...कैसे... यह तो हम नहीं जानते पर जब हम खुद को खोज लेंगे तब आपसे जरूर मिलेंगे। ताकि आप भी सर उठा कर कह सकेंगे कि यह है हमारी बहन माहिरा सिंह।

                                               आपकी माही

यह पढ़कर वह रिया से लिपट कर रोने लगा। रिया ने भी इस वक्त उसे चुप कराना सही नहीं समझा। थोड़ी देर  रो लेने के बाद वह उसके साथ नीचे आया। वह बाहर की ओर जाने लगा तो अमरेंद्र जी ने उसे रोक लिया "कहां जा रहे हो युग।" आवाज सुनकर कार्तिक भी वही चला आया।

युग " डैड मैं माही को ढूंढने जा रहा हूं। उसे इस वक्त मेरी जरूरत है।"

अमरेंद्र "पर इसकी कोई जरूरत नहीं है।"

इस पर कार्तिक बोला "पर डैड युग सही कह रहा है। वह यहां किसी को नहीं जानती है तो हमें उसे ढूंढना ही होगा। पता नहीं कहां गई होगी।"

इस पर अमरेंद्र जी गुस्साते हुए बोले "तुम चुप ही रहो तो बेहतर है। वह जो आज भटक रही हैं ना इसकी वजह तुम ही हो। और हां युग माही को ढूंढने की जगह तुम लंदन जाने की तैयारी करो। पहले खुद को इस लायक बनाओ कि अपनी बहन की जिम्मेदारी ले सको। वरना कार्तिक के साथ साथ तुम भी कोई कसर मत छोड़ना कि मैं अपने भाई समान दोस्त उमाकांत के सामने नजरें मिलाना तो दूर खड़ा भी ना रह पाऊं। आगे तुम्हारी मर्जी और हां माही की भी यही इच्छा है कि तुम पहले अपनी पढ़ाई पूरी करो।"

इस पर युग चौंकते हुए बोला "मतलब...मतलब की डैड आपको पता है कि माही कहां है।"

अमरेंद्र जी जल्दी से बोले "नहीं...नहीं मुझे यह नहीं पता है। पर उसकी क्या मर्जी है यह मुझे पता है। उसी ने यह इच्छा जाहिर की है कि तुम  उसे खोजने में अपना समय ना बिताओ और लंदन जाकर अपनी पढ़ाई पूरी करो।"

कार्तिक लड़खड़ाते आवाज में बोला "और...और डैड...मेरे लिए....कुछ भी....नहीं कहा उसने।"


अमरेंद्र जी बिना उसकी तरफ देखे हुए बोले "जब वह तुमसे कुछ कहना चाह रही थी तो तुमने उसे कुछ कहने नहीं दिया। अब खुद के लिए क्या सुनना चाहते हो। जो तुम्हारी मर्जी में आए खुद के लिए तुम वही करो। तुम्हें कोई किसी भी चीज के लिए नहीं रोकेगा।"

तभी गेट पर सबकी नजर गई। वहां विशाल हैरान सा खड़ा उनकी बातों को सुनकर कुछ समझने की कोशिश कर रहा था "अंकल यह आप क्या बोल रहे हैं। कुछ हुआ है क्या और बाहर सारी सजावटों को उतारा क्यों जा रहा है" उसने आशंकित नजरों से उन सब को देखते हुए पूछा।

वंदना जी धीरे से बोली "विशाल बेटे तुम्हारे दोस्त ने सब कुछ बर्बाद कर दिया। घर की रौनक घर छोड़कर चली गई। अब यहां कोई पार्टी नहीं हो सकती है।"

विशाल ने इस पर डरते डरते पूछा "पर हुआ क्या है आंटी जी यह तो पहले बताइए।"

वंदना जी "अपने दोस्त से ही पूछ लो" और कह कर अपने कमरे में चली गई। अमरेंद्र जी भी  उनके पीछे पीछे कमरे में चले गए।

विशाल कार्तिक की ओर देखा तो वह बहुत अस्त-व्यस्त सा बिखरा हुआ लग रहा था। रो-रो कर उसके चेहरे की हालत ऐसी हो चुकी थी कि मानो वर्षों से वह बीमार हो। उसने जब युग पर नजर डाली तो उसका भी यही हाल था। रिया उसे संभाल रही थी। उसे अंदाजा हो गया कि कार्तिक के गुस्से ने अपना काम कर दिया है। वह उसका हाथ पकड़ा और उसे उसके कमरे में लेकर चला गया ।

कमरे में आने के बाद उसे बेड पर बैठाते हुए उसने उसे पहले पानी पिलाया और फिर बोला "चलो अब शुरू से बताओ कि क्या हुआ। इस बार तुमने क्या किया।"

कार्तिक ने काव्या की बातें से लेकर माही की डायरी तक की सारी बातें उसे बता दी।

विशाल "मैं तुम्हें इसीलिए कह रहा था कि अपने गुस्से पर कंट्रोल रखो। वरना सब कुछ खत्म हो जाएगा। अच्छा अभी भी वक्त है। चलो हम लोग मिलकर माही भाभी को ढूंढते हैं और उन्हें मनाने की कोशिश करते हैं। माना कि आसानी से नहीं मानेगी पर वह दिल की बहुत अच्छी है। माफ कर देगी तुम्हें।"

कार्तिक "डैड ने किसी को भी उसे ढूंढने से मना किया है। और मैं भी किस हक से उसके सामने जाऊंगा। उस से नजरें मिलाने की भी काबिल नहीं रहा मैं। और यह सब तेरी ही तो गलती है। क्या जरूरत थी तुझे काव्या को यह बताने की हमारी शादी किन परिस्थितियों में हुई और क्यों मैं उसे उस वक्त नहीं अपनाया।"

विशाल चौंक गया "एक मिनट  ये तुझे किसने कहा कि काव्या को यह सब मैंने बताया।इनफैक्ट मेरी तो उससे बहुत दिनों से बात भी नहीं हुई।"

कार्तिक "क्या...क्या कह रहे हो तुम। उसी ने बताया था कि उसे तुमसे यह सब बातें पता चली।"


विशाल "इसीलिए कहता हूं कि गुस्से में कोई कदम उठाने से पहले एक बार किसी से बात कर लो। अगर तुमने इस बार भी किसी से बात की होती तो सारा मामला सुलझ जाता। ये हालात इतने बुरे नहीं होते।"

कार्तिक "तो फिर उसे यह सब कैसे पता चला" अचानक से उसे कुछ याद आया "वेट वेट हां माही ने बताया था कि उस रोज रेस्टोरेंट में जब मैंने उसे रोका तो वह मेरे पीछे काव्या को खड़ी देखकर नहीं रुकी थी। शायद वहीं पर जब मैं तुम्हें सब कुछ बता रहा था तो उसने पीछे से सुन लिया हो।पर मैंने तो तुम्हें यह भी बताया था कि अब मेरी सारी गलतफहमी दूर हो चुकी है तो मैं माही से अपने प्यार का इजहार करने वाला हूं।"

विशाल भी कुछ सोचते हुए बोला "शायद उसने पूरी बात नहीं सुनी हो।"

कार्तिक "हां शायद, चलो।"

विशाल "कहां"

कार्तिक "काव्या के घर"

विशाल "पर क्यों"

कार्तिक "अरे उसने मेरे साथ इतना बड़ा धोखा किया। मेरी दुनिया तबाह कर दी। उसे ऐसे कैसे छोड़ दूं मैं।"

विशाल "ठीक है चलते हैं। पर पहले खुद को तो ठीक करो।"

इधर रिया युग को लेकर गार्डन में  आ गई। युग ने उसके हाथ को पकड़ कर बोला "रिया मैं तुम्हें कुछ कहना चाहता हूं।"

रिया "हां बोलो"

युग "रिया, तुम मुझे गलत मत समझना। मैं तुमसे बहुत प्यार करता हूं। मैं तुमसे अपने किए हर वादे और माही के भी हर वादे को निभाऊंगा। पर जब तक माही दुबारा हम लोग के लाइफ में वापस नहीं आ जाती मैं तुमसे शादी कर अपनी जिंदगी में आगे नहीं बढ़ सकता। प्लीज तुम मुझे समझो और इसमें मेरा साथ दो।"

रिया मुस्कुराते हुए बोली "बस तुमने अपनी रिया को इतना ही समझा।अरे तुमने यह सोच भी कैसे लिया कि माही के बगैर मैं तुमसे शादी करूंगी। तुम्हारे साथ अपनी शादीशुदा जिंदगी के सपने मैंने माही के गोद में सर रखकर ही तो देखे थे। फिर भला बिना उसके मैं तुम्हारे साथ फेरे कैसे ले सकती हूं। मैंने भी तो उसे अपनी बड़ी बहन माना है। तो जब वह इतना कुछ सफर कर रही है तो मैं कैसे अकेले आगे बढ़ जाऊं। मैंने पहले ही तय किया था कि हमारी शादी जब भी होगी तो हमारे हर रस्म के साथ माही और कार्तिक भाई के भी हर रस्म होंगे। हम चारों एक ही दिन एक ही मंडप पर शादी करेंगे। पहले माही और कार्तिक भाई की उसके बाद मेरी और तुम्हारी। और मुझे पूरा यकीन है कि वह हमें जरूर मिलेगी। और हमारा यह सपना भी जरूर पूरा होगा। अच्छा पहले खुद को संभालो।"


युगो से गर्व भरी नजरों से देखा "आई एम वेरी प्राउड ऑफ यू अच्छा यह बोलो हमारी मोनिका से कैसे बात होगी। इस विनय के बच्चे को तो जब तक सबक नहीं सिखाऊंगा मुझे अब चैन नहीं मिलेगा।"

रिया ने नेहा को फोन कर मोनिका को लेकर एक जगह आने को बोली। फिर वह युग के साथ निकल गए।मोनिका भले ही विनय के साथ रहती थी पर दिल की वह बहुत अच्छी थी। जब रिया और नेहा ने उसे सारी बात बताई तो उसे बहुत बुरा लगा। और वह विनय के खिलाफ जाने के लिए तैयार हो गई। कुछ ही देर में युग करण विक्की नेहा मोनिका और रिया विनय के घर के सामने थे।

उसी समय विशाल के साथ कार्तिक में वहां आया।  युग और उसके ग्रुप को वहां देखकर वे लोग अचकचा गए "तुम लोग यहां क्या कर रहे हो" कार्तिक बोला।

रिया भी उन लोगों को देखकर सकपका गई "भाई पहले आप बताइए कि आप यहां क्या कर रहे हैं।"

कार्तिक "मुझे काव्या ने ही वह फोटोग्राफ्स दिए थे तो बस उससे ही बात करने आया था " उसकी आवाज में काव्या के प्रति गुस्सा था।

रिया "क्या काव्या भी यहीं रहती है पर यह तो विनय का घर है जिसके बारे में मैंने आपको बताया था।"

इस पर विशाल बोला "अरे विनय तो काव्या का कजिन है। इसका मतलब है कि इन दोनों भाई बहनों ने मिलकर ही यह सारा खेल खेला है।"

कार्तिक "पर इन दोनों ने ऐसा क्यों किया।"

विशाल "यह तो हमें अब यह दोनों ही बताएंगे।"

सारे के सारे अब घर के अंदर आ गए। शोरगुल होने पर काव्या के मॉम डैड भी नीचे आ चुके थे "अरे विशाल बेटे तुम कब आए और यह सब कौन है।"

विशाल "अंकल यह मेरे दोस्त हैं,. काव्या और विनय कहां है. हमें उससे कुछ बात करनी है।"

काव्या की मॉम ने दोनों को आवाज दिया तो वह नीचे आए। विनय जैसे युग को देखा तो वह भागने लगा। पर युग में दौड़कर उसे पकड़ लिया "कहा था ना मैंने कि सबूत हाथ लगते ही दोबारा मिलूंगा तुमसे" फिर मोनिका की ओर इशारा कर बोला "लो वह रहा सबूत।"

मोनिका सामने आई और विनय को थप्पड़ मारते हुए बोली "तुम इतने गिरे हुए हो मुझे नहीं पता था। मुझे तो लगा कि बस माही के साथ थोड़ा मजाक करना है तुम्हें। इसलिए वरना  मैं तुम्हारा साथ कभी भी नहीं देती। अब तो मुझे खुद पर भी शर्म आ रही है कि मैंने तुमसे दोस्ती की।"

युग "वह तो माही में कसम दे रखी है वरना अभी तुम्हारी हड्डी पसली एक कर 
यहीं पर गाड़ देता।"

कार्तिक आगे आया और उसका कॉलर पकड़ते हुए बोला "तेरी हिम्मत कैसे हुई मेरी वाइफ को हाथ लगाने की।"

अब विनय घबरा गया। हकलाते हुए बोला "सर.....मुझे नहीं ....पता था कि.....वह आपकी वाइफ है....वह तो काव्या दी ने....बताया था कि... आपकी फैमिली..... आपकी शादी.... उससे करवाना..... चाहते थे...पर दी आपसे.... शादी करना चाहती है।"

इधर विशाल काव्या के सामने आया "तो मैडम मैंने कब आपको बताया  माही और कार्तिक के शादी के बारे में।"

काव्या इधर-उधर देखने लगे "वो...वो...मैं" तभी काव्या के मोम डैड चिल्लाए "यहां हो क्या रहा है। कोई बताएगा हमें या आपस में ही तुम लोग सुलझाने में लगे रहोगे"

इस पर रिया बोली "अंकल आंटी मैं बताती हूं" फिर उसने विनय द्वारा माही को परेशान करने से लेकर अब तक की सारी बात बता दी। विशाल ने भी बता दिया कि किस तरह काव्या ने कार्तिक को माही के खिलाफ भड़का कर उन दोनों को एक दूसरे से अलग कर दिया।

अब काव्या के डैड विनय और काव्या की ओर गुस्से से देखने लगे तो विनय डर कर बोला "अंकल मैंने कुछ नहीं किया। वह तो काव्या दी ने मुझे कहा था इनके बीच मिसअंडरस्टैंडिंग क्रिएट करने के लिए। ताकि कार्तिक  माही से दूर रह सके और काव्या दी उनके नजदीक जा सके।"

काव्या चिल्लाई "हां तो क्या गलत किया मैंने। उस दो टके की लड़की को कैसे मैं कार्तिक को जीतने देती। मैं कार्तिक से शादी करना चाहती थी। वह बीच में आ रही थी।'

इस पर विशाल बोला "बीच में वह नहीं तुम आई। कार्तिक और माही तो गुड्डे गुड़ियों से खेलने की उम्र से ही एक दूसरे को प्यार करते हैं। फिर कार्तिक तुमसे कैसे शादी कर सकता था।"

कार्तिक काव्या की और नफरत भरी नजरों से देखते हुए बोला "काव्या मैंने पहले ही कह दिया था कि मैं तुम्हें क्या किसी भी लड़की में इंटरेस्टेड नहीं हूं। फिर यह सब फितूर बस तुम्हारी गलती थी और उस गलती की सजा मिला मेरी माही को। तुम तो दोस्त कहलाने के भी लायक नहीं हो।"

काव्या कि मॉम काव्या को थप्पड़ लगाते हुए बोली "शर्म नहीं आई तुम्हें यह सब करने पर। हम सब के लाड प्यार का तुमने इतना गलत फायदा उठाया। अपने साथ-साथ अपने भाई को भी गलत रास्ते पर धकेल दिया।"

काव्या के डैड चिल्लाए "अरे अपनी नहीं तो कम से कम हमारी इज्जत की भी परवाह कर लेती।  तुम्हारे कारण तो अब हम सिंह साहब से नजरें मिलाने के काबिल भी नहीं रहे। अब तुम्हारी यही सजा है कि कपूर साहब जो हमारी कंपनी 
को अपनी कंपनी में मर्ज करने के बदले तुमसे अपने बेटे की शादी करवाना चाहते हैं वह प्रपोजल मैं मान लूं।"

इस पर काव्या चिल्लाई "नहीं डैड उनके बेट से शादी नहीं कर सकती।"

काव्या के डैड बोले "अब तुमने यह तय करने का हक खो दिया है। अब जो सोचना समझना है हमें ही है। तुम शादी की तैयारी करो। हम तुम्हारी कुछ नहीं सुनने वाले हैं और तुम इसी लायक हो। यही तुम्हारी सजा है।"

तभी वहां पुलिस आई " विनय शर्मा कौन है। उसके खिलाफ अरेस्ट वारंट है हमारे पास। मिसेज माही सिंह पर जबरदस्ती करने के आरोप में।"

सब एक दूसरे की ओर देखने लगे तो मोनिका बोली "कंप्लेन मैंने दर्ज करवाई। क्योंकि आज अगर विनय को सजा नहीं मिली तो यह और भी कई लड़कियों की जिंदगी बर्बाद करते रहेगा। इंस्पेक्टर साहब यह रहा विनय। ले जाइए इसे। इसके खिलाफ मैं और कॉलेज की बहुत सारी लड़कियां जिसे इसने परेशान कर रखा है गवाही देने के लिए तैयार हैं।"

विनय अपने अंकल की और देखा तो उन्होंनेे नजरें फेर ली। फिर वह काव्या के और देखा तो वह कुछ भी कर पाने में अपनी असमर्थतता दिखाई। युग चिल्लाया "इंस्पेक्टर साहब ले जाइए इसे यहां से।'

इसके बाद सब अपने-अपने घर की ओर निकल गए। करण ने जाने से पहले कार्तिक के पास आकर बोला "भाई माही बहुत अच्छी लड़की है। हां ये सच है कि मैं उसे पसंद करता था। पर उसने मुझे स्पष्ट बता दिया कि वह आपकी पत्नी है। और यकीन मानिए उसके बाद से हम लोगों के बीच अब  केवल एक दोस्ती का रिश्ता है। वह भी बहुत ही पाक और पवित्र। भाई कॉलेज में आप किसी से भी माही के बारे में पूछ सकते हैं। सब एक ही बात बोलेंगे कि वह दिल की बहुत ही अच्छी लड़की है। उसमे कहीं कोई दोष नहीं है" कह कर वह भी निकल गया।

इन सब बातों के बीच रिया ने अनुभव किया कि युग कार्तिक से भाग रहा है। वह युग को समझाना चाही तो युग बोला "रिया प्लीज इस बारे में कोई बात मत करो। मैंने बड़े भाई के प्रति मेरा जो भी कर्तव्य मान सम्मान सब कुछ निभाया मैंने आज तक। पर अब मैं अपनी  बहन के छोटे भाई का कर्तव्य निभाना चाहता हूं। मुझे अब मेरी बहन के लिए जीने दो।" रिया चुप हो गई।

कार्तिक पीछे खड़ा यह सब सुन रहा था। उसकी आंखों में आंसू भर आए तो विशाल ने उसे समझाया "उसे वक्त दो। समय लगेगा उसके घाव को भरने में। पहले से ही वह उसे अपनी बहन मानता था। और अब तो उसे यह भी पता चला है कि वह उसकी सचमुच की बहन है। तो जाहिर है कि दर्द बहुत ज्यादा होगा। उसे संभलने दो। तुम अपना फर्ज निभाओ और अपने गुस्से को अब प्लीज खत्म करो।"

कार्तिक में सर हिला दिया।अब विशाल कार्तिक को बोला "अब मुझे भी जाने ही दो। क्योंकि पार्टी तो कैंसिल  हो चुकी है और मुझे छुट्टियां भी बहुत ही मुश्किल से मिली थी तो मैं  फुरसत पाकर फिर से आता हूं।" कह कर वह भी निकल गया। 


कार्तिक भी भारी कदमों से अपने कमरे की ओर चला गया और माही की तस्वीर के पास बैठकर उसे देखने लगा।


तो दोस्तों कैसा लगा आज का पार्ट। जरूर बताइएगा और हां अब हम सीधे मंडे को मिलेंगे। क्योंकि कल से हमें कहानी कंप्लीट करने और पोस्ट करने का समय नहीं मिलेगा । कल से तीज के व्रत की तैयारी शुरू हो जाएगी। फ्राइडे को तीज है और सेटरडे को चौथ चंद्र का पर्व है।आप में से कई रीडर शायद चौथ चंद्र के पर्व के बारे में नहीं जानते होंगे। क्योंकि यह पर्व हम लोगों के मिथिला में ही केवल होता है। वैसे नेट पर इस पर्व के बारे में  दिया हुआ है।

फिर संडे तो इन 3 दिनों की थकावट को दूर करने में ही चली जाएगी। इसलिए हम अब मंडे को ही नेक्स्ट पार्ट दे पाएंगे। और फिर माही को ढूंढने के लिए भी तो कुछ समय चाहिए ना। ये लड़की  भी ना बस एक बैग उठाई और न जाने कहां चल दी। अब उसे ढूंढना तो पड़ेगा ही ना कि कहां गई
