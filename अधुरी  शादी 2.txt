  कमरे में उदास बैठे हुए माही अपने बिते दिनों के बारे में सोच रही थी।वह अपने बाबा उमाकांत जी के साथ लखनऊ में अपने छोटे से घर में  खुशी से रह रही थी। उमाकांत जी एक प्राइमरी स्कूल के टीचर थे। माही की माँ नहीं थी। जब वह ग्यारह साल की थी तभी बिमारी की वजह से उसकी माँ का निधन हो गया था। तब से आज तक उमाकांत जी ने ही माही को माता पिता दोनों का प्यार दिया।उसे कभी किसी चीज की कमी नहीं होने दिया। हालाँकि माही भी काफी समझदार बच्ची थी।उसे जो मिल जाता उसी में खुश रहती।और बच्चों की तरह कभी किसी चीज की फरमाइश नहीं करती।  पढाई में काफी तेज थी।बारहवीं में वह पूरे जिले में टाॅप की थी।। उतनी ही वह सुंदर और गुनी थी। उम्र के साथ साथ उसकी सुंदरता और भी बढ गई थी। जो भी उसे एक बार देखता बस देखता ही रह जाता।रंग इतना गोरा मानो दूध में सिंदूर घोल दिया गया हो। दुबला पतला छरहरी काया।कमर तक लंबे  सुनहरे बाल।आवाज मानो कोयल कूक रही हो कहीं।घर के कामों में  भी निपुण थी। अभी माही के ग्रेजुएशन का दूसरा साल चल रहा था। सुबह उठकर घर के सारे काम खत्म करके वह कॉलेज जाती। वहां से लौटकर शाम में वह कुछ बच्चों को ट्यूशन पढ़ाती थी। वैसे तो उसके बाबा इसके लिए मना करते थे लेकिन फिर भी वह सोचती कि खाली बैठने से तो अच्छा है कि कुछ काम कर लिया जाए। उसके तर्कों का आगे उसके बाबा भी हार मान जाते थे और हंसकर कर कह देते थे" तुम तो मेरी रानी बिटिया है जो तेरा मन आए तू कर।"
एक दिन माही  को उसके बाबा बहुत खुश नजर आए।
माही "क्या बात है बाबा, आज आप बहुत खुश नजर आ रहे हैं।"
उमाकांत जी "अरे आ गई बेटा। बैठ तुझे कुछ बताना है।"
माही उनके पास बैठ गई "बोलो बाबा क्या बात है।"
उमाकांत जी "बेटा मेरे स्कुल में  वर्मा सर हैं। तुम उनसे मिली हो ना।"
माही "हां बाबा।"
उमाकांत जी "उन्होंने  अपने बेटे के लिए तुम्हारा हाथ मांगा है।एक ही बेटा है  सरकारी नौकरी करता है।"
माही  "पर बाबा अभी तो मेरी पढ़ाई भी पुरी नहीं हुई है।"
उमाकांत जी "बेटा उनको तुम्हारी पढ़ाई से कोई ऐतराज नहीं है।"
माही" बाबा।"
उमाकांत जी: "बेटा मेरा तबीयत भी अब ठीक नहीं रहता है। अपनी जिंदगी में ही तुझे दुल्हन बने देखना चाहता हूं। मैंने पता किया है लड़का अच्छा है। फिर रिश्ता सामने से चल कर आया है बेटा। और सबसे बड़ी बात बेटा उनलोगों को दहेज भी नहीं चाहिए । बेटा तु तो जानती है ना मेरे पास दहेज देने के लिए कुछ भी नहीं है।"
माही "बाबा आप ऐसा क्यों बोलते हो मैं दहेज लेने वालोें से शादी भी नहीं करने वाली।"
उमाकांत जी के आंखों में पानी भर आया। यह देख माही उनके आंसू पोंछ  बोली 
"ठीक है बाबा मैं तैयार हूं।"
उमाकांत जी उसे अपने गले से लगाते हुए प्यार से उसके सर को सहला दिए" मेरी रानी बिटिया। हमेशा खुश रहो।"
माही शर्माकर अपने कमरे में चली गई।हर लड़की की तरह शादी को लेकर उसके भी कुछ सपने थे। बचपन में मां उसे कहा करती थी कि एक दिन घोड़े पर सवार होकर उसका राजकुमार आएगा और उसे अपने साथ ले जाएगा। वो आंखें बंद करके उस पल को सोचने लगी जब उसका राजकुमार उसे लेने आएगा।वो उठ कर अपने  आलमारी से एक डायरी निकाली। उस डायरी के कवर पेज पर राधा कृष्ण जी की सुंदर सी तस्वीर थी। वैसे तो उसे डायरी लिखने का कोई शौक नहीं था पर जब उसने वह तस्वीर देखी तो खरीदने से खुद को रोक नहीं पाई थी।
          उसने डायरी खोला और उसके पहले पेज पर सुंदर अक्षरों में लिखा "मेरी शादी" उसने तय किया कि अपनी शादी से रिलेटेड यादगार पलों को वह इसमें लिखेंगी।
उमाकांत जी शादी की तैयारी शुरू कर दिए । उनके घर में कोई औरत नहीं थी तो उन्होंने अपने गांव से अपनी एक दुर की बहन को बुलवा लिया। आज शादी का दिन था। उमाकांत जी ने मुंबई में रहने वाले अपने दोस्त अमरेंद्र प्रताप सिंह को भी सपरीवार बुलाया था। अमरेंद्र और उमाकांत जी बचपन के मित्र थे। बड़े होने पर अमरेंद्र जी मुंबई जाकर अपना बिजनेस शुरू किए। और फिर वहीं बस गए। उमाकांत जी यहीं लखनऊ में ही रह गए। अमरेंद्र जी की पत्नी वंदना जी सुलझी विचारों वाली  औरत थी। उनके दो बेटे थे कार्तिक और युग। वे लोग भी आज आने वाले थे। माही बेसब्री से उनका इंतजार कर रही थी। अपनी मां के बाद उसे वंदना जी से ही तो मां का प्यार मिला था। वे लोग हर साल कुछ समय के लिए लखनऊ आते थे छुट्टियां बिताने के लिए।हर बार उनके साथ युग आता था । हमउम्र होने के कारण माही और युग में खुब पटता था। दोनों बहुत अच्छे दोस्त थे। दूर रह कर भी उनकी दोस्ती मजबूत थी। माही कार्तिक से कभी नहीं मिली थी। क्योंकि वह ना के बराबर ही लखनऊ आया था।
माही दुल्हन बनकर तैयार थी। युग बार बार आकर उसे चिढ़ाकर चला जाता । उमाकांत जी तो अपनी बेटी को दुल्हन बना देख काफी खुश थे। वंदना जी और अमरेंद्र जी भी माही की बलैया ले रहे थे।  बाहर मेहमान सब आ चुके थे।सब बारात के इंतजार में थे तभी उमाकांत जी को लड़के वालों का फोन आया। फोन पर कुछ देर बात हुई फिर उमाकांत जी  की तबीयत बिगड़ गई। उनके सीने में दर्द होने लगा। माही ने जब अपने बाबा को इस हालत में देखा तो वह भी रोने लगी। वंदना जी उसको चुप करा रही थी। फिर वो बाहर चली गई। कुछ देर के बाद वंदना जी और अमरेंद्र जी ने उमाकांत जी से कुछ बात की । फिर उससे उसकी मर्जी पुछी गई। बाबा के हालात को देखकर उसने भी चुपचाप सर झुका लिया। फिर उसके मांग में कार्तिक के नाम की सिंदुर लग गई।ना कोई उत्साह ना कोई उमंग। बाबा की भी तबीयत संभल न सकी। और वे भी उसे छोड़कर मां के पास चले गए। माही भी रोते बिलखते वंदना जी के साथ मुंबई आ गई। अमरेंद्र जी उसे संभाल रहे थे। वंदना जी ने तो उसे एक मिनट के लिए भी अपनी नज़रों से दूर नहीं किया। और युग .. उसने तो पुरे समय एक सच्चे दोस्त का फर्ज निभाया उसका साया बनकर। 
पर कार्तिक जिससे उसकी शादी हुई थी उसने तो अभी तक एक नजर भी उसे नहीं देखा था। पुरे समय लगा मानो वह  उन लोगों के बीच हो ही ना। और अभी निचे उन्होंने क्या कहा कि वो शादी को मानते ही नहीं। मैं उनके सामने ही ना आऊं।क्यूं बाबा क्यूं .....क्यूं मेरे साथ ऐसा हो रहा है। मेरी क्या गलती है। मैंने तो कभी किसी का कुछ नहीं बिगाड़ा। फिर मेरे साथ ऐसा क्यूं हुआ। मुझे हल्दी भी लगी ।मेरे हाथों में मेहंदी भी सजी । मेरी मांग भी भरी गई। गले में मंगलसूत्र भी 
पहनाया गया। फिर भी मेरी शादी अधुरी रह गई.....क्यूं बाबा क्यूं। और वह बिलख बिलख कर रोने लगी। दरवाजे पर खड़ी वंदना जी भी यह सब सुनकर रोने लगी।वो दौड़ कर अमरेंद्र जी के पास गई और उनको सारी बातें बताया और रोने लगी"कहीं हम लोगों ने माही की शादी कार्तिक से करवा कर कोई गलती तो नहीं कर दिया।"
"नहीं वंदना जी हमने कहीं कोई गलती नहीं की। कार्तिक गलती कर रहा है माही का साथ ना देकर। हमलोग माही को जानते हैं। उससे अच्छी लड़की कार्तिक को कहीं नहीं मिल सकती। आप अपने आपको संभालिए और माही के पास जाईए। उसे अभी आपकी जरूरत है अपने मां की।"अमरेंद्र जी ने उन्हें समझाया।
युग "हां मॉम डैड सही बोल रहे हैं। और आप चिंता नहीं  करिए भाई माही को जरुर अपनाएंगे। माही कोई ऐसी वैसी लड़की नहीं है मेरी बेस्ट फ्रेंड है। अभी तो उसे आपकी जरूरत है।भाई से हम लोग कल बात कर लेंगे।"सब जानते थे कि युग माही को कितना मानता था।
अधुरी शादी भाग
