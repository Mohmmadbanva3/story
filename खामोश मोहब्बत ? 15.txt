अब तक आपने पढा कि पीयुश क्रिया को किसी लडके के साथ देखता है,और गुस्से में घर आ जाता है वहाँ आकर पता चलता है कि राघव को restaurant में ही छोडकर आ गया है, राघव उसे बताता है कि वो रिया के साथ है और घर आ जायेगा तभी रिया के फोन पर क्रिया की call आती है वो काफ़ी घबरायी हुई लग रही थी और रिया को जल्दी घर बुलाती है 

अब आगे 


रिया call बात करते हुये घबरा जाती है 
राघव -क्या हुआ सब ठीक है ना? 
रिया-पता नहीं क्रिया की call थी काफ़ी डरी हुई थी और रो भी रही थी घर बुलाया है उसने अभी ।
राघव -मैं भी चलता हूँ तुम्हारे साथ ।
रिया-नहीं वो नाराज़ हो जायेगी अगर तुम वहाँ गये तो ।
राघव-मैं घर के बाहर खडा रहूंगा अगर कोई बडी बात न हो तो मैं आ जाऊंगा वापस।
रिया-ओके ।
रिया और राघव जल्दी से वहाँ से निकलते हैं 

रिया जानबूझकर घर का दरवाजा खुला छोड देती है जिससे राघव सब सुन सके और जरूरत पर मदद कर सके  राघव दरवाजे पर कान लगा कर खडा था ,रिया जल्दी से क्रिया के पास गयी वो बाहर हाॅल में ही बैठी रो रही थी ।
रिया-क्या हुआ?रो क्यूँ रही है?? 
क्रिया-वो रा.... राजीव है ना... उसने ची... चीनू को किडनैप कर लिया है.. ये चिट्ठी मिली मुझे 
कहते हुये उसने एक चिट्ठी रिया के हाथ में पकडा दी, किडनैप की सुनकर राघव जल्दी से दरवाजा खोल कर अन्दर आया
राघव ने रिया के हाथ वो कागज लिया और पढना शुरु किया 


dear kriya sharma 
तुम तो जानती ही हो मैं तुमसे कितना प्यार करता हूँ ,मैने कितनी कोशिश की तुम्हें अपना बनाने की पर तुमने हमेशा मेरे प्यार का मजाक बनाया, अब बहुत हो गया मैं और इन्तज़ार नहीं कर सकता।
निवेदिता शर्मा को तो जानती ही होगी, जान बसती है उसमें तुम्हारी ,तो काम की बात सुनो मथुरा की किसी कोचिंग के बाहर खडी थी वो शायद किसी औटो का वेट कर रही थी घर जाने के लिए, बेचारी घर तो नहीं पहुंच पायी, वो मेरे पास है इस टाईम और अगर उसकी सलामती चाहती हो तो मुझसे शादी के लिये तैयार रहना,कल शाम को एक कार आयेगी उसमें बैठ कर आ जाना और इतना तो तुम भी जानती हो कि अगर किसी को खबर दी तो तुम्हारी बहन के साथ क्या हो सकता है ।

और मुझे नहीं लगता कि मुझे अपना नाम बताने की जरूरत है ।


राघव और रिया दोनों परेशान हो गये और क्रिया का रोना बन्द ही नहीं हो रहा था ।
क्रिया-मेरे साथ ही ऐसा क्यों होता है कान्हा, क्यों मुझे चैन से नहीं रहने देते आप?? 
मैं बापू सा को क्या जवाब दूंगी रिया, मैं चीनू का ख्याल नहीं रख पायी, जो जिम्मेदारी वो मुझे देकर गये थे मैं नहीं निभा पायी, बोलते हुये फ़ूट फ़ूट कर रोने लग गयी  ।
रिया-इसमें तेरी गलती नहीं है क्रिया, अंकल आन्टी समझेंगे यार।मैं बात करूंगी उनसे   ।
क्रिया- अब बस एक ही तरीका है मैं राजीव से शादी कर लूँ ,कम से कम बापू सा का एक सपना तो पूरा होगा ।
रिया-तू राजीव से शादी नहीं करेगी, हम अभी पुलिस को बताते हैं ।
क्रिया-नहीं तू किसी को नहीं बतायेगी, मैं चीनू को कुछ भी नहीं होने दे सकती एक यही तो है माँ और बापू सा की अमानत मेरे पास।
रिया-अमानत का क्या मतलब है? और बापू सा कौन हैं? 
क्रिया-मेरे और चीनू के मम्मी पापा वो नहीं हैं जो मथुरा मैं रहते हैं, हमारे माँ और बापू सा  कई साल पहले हमें छोडकर जा चुके हैं ।
रिया-क्या बकवास कर रही है, पागल तो नहीं हो गयी तू? 
क्रिया-मैं सच कह रही हूँ ,मथुरा वाली मम्मी ने हम दोनों को जन्म नहीं दिया, 
रिया को बताते बताते क्रिया अपने यादों में खो गयी
             आज से  15 साल पहले की बात है राजस्थान में भरतपुर जिले के पास एक गांव था मेरे बापू सा सरपंच थे उस गांव के, हमारी बहुत बडी हवेली थी गांव में, हमारे परिवार में दादी सा बापू सा माँ ,काका सा (चाचा), और काकी (चाची) 
उनके बेटे ऋषभ भैया और मैं  रहते थे।
सब बहुत अच्छा चल रहा था मैं पांच साल की थी जब चीनू पैदा हुई थी बापू सा ने बहुत बडी दावत की थी चीनू के पैदा होने की खुशी में, मैं और ऋषभ भैया अपनी बहन को देखकर खुशी से फ़ूले नहीं समा रहे थे।
पूरे गांव के सामने बापू सा ने अपनी सारी जायदाद का वारिस मुझे और चीनू को घोषित कर दिया,हम काका सा की आँखो में तभी से खटकने लग गये थे ,वो पूरी जायदाद का वारिस ऋषभ भैया को बनाना चाहते थे हमारे हिस्से की भी जायदाद का,  

जब चीनू सिर्फ़ 10 महिने की हुई थी मेरा जन्मदिन था पूरी हवेली को सजाया गया था, बापू सा हम बच्चों का जन्मदिन बहुत धूमधाम से मनाते थे, उस दिन मैने ऐसी जिद की जिसका खामियाजा आज तक भुगत रही हूँ मैं ।

मैने बापू सा से अपने लिये केक मंगाया, हमारे साथ के बच्चों के जन्मदिन पर केक कटता था पर हमारी हवेली में जन्मदिन अलग तरीके से मनाया जाता था, सभी नौकरों को और उनके बच्चों को तोहफ़े दिलवाये जाते थे उस बच्चे के हाथों से ,पूरे गांव की दावत होती थी।
मेरी जिद पर बापू सा केक लेने भरतपुर गये थे, माँ की तबियत ठीक नहीं थी उन्हें दवा लानी थी वो भी बापू सा के साथ गयी थीं  चीनू को दादी सा के पास छोडकर।
मैं और ऋषभ भैया बहुत खुश थे हमारी हवेली में जन्मदिन पर पहली बार केक कटने वाला था, हम अपने दोस्तों के साथ खेल रहे थे जब वो मनहूस खबर आयी ।
किसी ने आकर बताया कि बापू सा की जीप का एक्सीडेन्ट हो गया है, हम सब hospital पहुंचे तब तक बापू सा और माँ हमें छोड़कर जा चुके थे ।
बताते हुये क्रिया रोने लग गयी ।
राघव और रिया बुत की तरह बने हुये थे उनकी समझ में नहीं आ रहा था कि क्या कहें।
क्रिया ने बताना शुरु किया  मैने अपने बापू सा और माँ को मुखाग्नि दी थी रिया इन्हीं हाथों से (अपनी कलाई आगे करते हुये)।
अगले ही दिन दादी सा घबराती हुई मेरे पास आई उन्होंने कुछ पैसे दिये और चीनू को लेकर मुझे भेज दिया, काका सा मुझे और चीनू को मारना चाहते थे उन्होंने ही बापू सा का एक्सीडेन्ट कराया था ,
वो जानती थीं कि मैं जहाँ भी जाऊंगी काका सा ढूँढ ही लेंगे इसलिए उन्होंने मुझे माँ की एक सहेली के पास जाने को बोला, हवेली के एक पुराने नौकर थे वो मुझे और चीनू को उनके पास छोडकर आये थे।
वही हैं जिन्होंने हमें पाला, मेरी मम्मी और पापा, रोशनी उनकी सगी बेटी है,पर उन्होंने हमें हमेशा रोशनी से ज्यादा प्यार दिया, जब हम आये थे तो उनका बहुत बडा बिज़नेस था ,हमारे आने के बाद बिज़नेस में घाटा शुरु हो गया ,भरतपुर 
छोडकर पापा मथुरा शिफ़्ट हो गये सिर्फ़ हमारी वजह से, हमें उस सब से दूर करने के लिये,पापा ने हर तरह का काम किया पर हमें कभी कोई परेशानी नहीं होने दी ।

इसलिए मुझे हमेशा रिश्ते बनाने से डर लगता है, जिस की भी ज़िन्दगी में मैं आयी उसके लिये परेशानी ही लेकर आयी, बापू सा और माँ छोडकर चले गये, दादी सा को न चाहते हुये भी हमें दूर भेजना पडा, ऋषभ भैया से आखिरी बार मिल भी नहीं पायी थी मैं, मेरे सगे चाचा चाची ने मेरे माँ बापू सा को मरवा दिया, और जिनसे कोई रिश्ता नहीं था उन्होंने हर परेशानी झेलकर मुझे इस लायक बनाया,  मैं सोचती थी 12th के बाद चीनू को यहीं ले आऊंगी,और गांव जाकर अपना हक वापिस लूंगी, मुझे नहीं पता था ये राजीव इतना गिर जायेगा ।
क्रिया रो रही थी राघव ने आगे बढकर उसे गले से लगा लिया, क्रिया को तो होश ही नहीं था पर रिया डर रही थी कि अगर क्रिया को ध्यान आया तो राघव का क्या हाल करेगी ।रिया को अपनी आँखो पर विश्वास ही नहीं हुआ ये देखकर कि राघव भी रो रहा था ।
क्रिया ने एक झटके से राघव को अलग किया उसकी आँखों में से आग बरस रही थी राघव के लिये ।
राघव -ऐसे क्या देख रही है कोयल? 
क्रिया-आपको कैसे पता मेरा नाम ?
राघव-मैं वही ऋषभ भैया हूँ जिसकी वजह से तेरे साथ ये सब हुआ, आज जो कुछ भी हो रहा है सब मेरी वजह से हो रहा है, मेरे लिये ही तो बापू सा ने बडे बापू सा को मरवाया था, और तुम्हें भी मारने की सोची।
जब मुझे पता चला कि ये सब मेरे बापू सा ने कराया था उसी दिन मैने घर छोड दिया था और दादी सा को वचन देकर आया था कि तुम दोनों को वापस लेकर ही हवेली लौटूंगा, पता है दादी सा ने कभी मुझे प्यार नहीं किया उस दिन के बाद क्यूँकि जो भी हुआ था सब मेरी वजह से हुआ था ,मैने उस दिन के बाद से अपने बापू सा और माँ का चेहरा भी नहीं देखा है, दादी सा पैसे भेजती रहीं थीं पढाई के लिये, खुद दादी सा को भी नहीं पता तुम दोनों कहाँ हो, तू चिन्ता मत कर तेरा भाई कुछ नहीं होने देगा अपनी चीनू को 


