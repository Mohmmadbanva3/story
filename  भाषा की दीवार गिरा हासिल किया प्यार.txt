मैं आईटी प्रफेशनल हूं और महाराष्ट्र से हूं। बात 20 साल पुरानी है। मैं ग्वालियर की एक बड़ी कंपनी में काम करता था। उन दिनों उसी कंपनी में पंजाब की एक लड़की xx आई। अपनी बातों को पूरे आत्मसम्मान और बिना किसी संकोच के दूसरों के सामने रखने वाली उसकी आदत ने मेरा मन उसकी तरफ खिंचता ही चला गया। उसकी बोली के लहजे में जो पंजाबीपन था वह मुझे बेहद अच्छा लगता था। कई बार घर में अकेले होने पर मैं उस लहजे और ठेठ पंजाबी शब्दों को बोलने की कोशिश भी किया करता था। लेकिन xx के सामने आते ही मैं कुछ नहीं कह पाता था। हर बार कहने दिल की बात जाता था, लेकिन हेलो हाय बोलकर ही लौट आता। xx मुझसे खुलकर बात करती थी। धीरे-धीरे हम दोनों के बीच तालमेल बढ़ा और एक मौका देखकर मैंने अपने दिल की बात xx को बता ही दी।  हिम्मत कर हमने अपने परिवार वालों को यह बात बता दी। xx की मां मेरे महाराष्ट्रीयन होने की बात को लेकर काफी तनाव में आ गईं। हालांकि परिवार के अन्य लोग धीरे-धीरे मान गए, लेकिन मां के मन में हमारी संस्कृति अलग होने को लेकर काफी डर था। उधर, मेरे परिवार ने भी पहले तो मना कर दिया, लेकिन बाद में वे मान गए। xx भी अपनी मां को मनाने में कामयाब हो गई