बदगुमानियों का बादल छंट चुका था। कार्तिक को जहां एक ओर बुरा लग रहा था अपनी बेवकूफियों का वहीं दूसरी ओर उसे अच्छा भी लग रहा था कि माही अब उसकी है उसे पूरा हक है उसे देखने का प्यार करने का।

पर......पर माही तो बहुत ही ज्यादा गुस्से में थी। अब कार्तिक यह सोच कर परेशान हो गया कि उसे कैसे मनाएं।

"युग.........हां युग ही बता सकता है कि उसे कैसे मनाया जाए। पर वह क्यों बताएगा। वह भी तो मुझसे गुस्सा ही होगा यह सब जानकर।पर कोई बात नहीं। उसे तो मैं चुटकियों में मना लूंगा। पर पहले उसके सामने सारी बात क्लियर करनी होगी।"

तभी वहां युग आया । उसने जब देखा कि माही वहां नहीं है तो कार्तिक से पूछा "भाई माही चली गई क्या। वैसे आप दोनों बहुत देर तक बातें कर रहे थे। मॉम को बता दूं क्या कि आप लोगों के बीच में सब ठीक हो गया" उसने मस्ती करनी चाही।

कार्तिक अपना सर खुझाते हुए बोला "हां चली तो गई पर गुस्सा हो कर गई है यार।"

युग "क्या.... गुस्सा हो कर गई पर क्यों।"

कार्तिक "सब मेरी ही गलती थी।"

युग को कुछ नहीं समझ आया "क्या भाई , अभी तो आप दोनों में बात शुरू ही हुई थी। और आपने उसे गुस्सा भी दिला दिया। आपको पता नहीं भाई उसका गुस्सा तो आप से भी ज्यादा तेज है। जल्दी उतरता ही नहीं ।"

कार्तिक "अरे अब डरा मत। यह बता कि उसे कैसे मनाया जाए।"

युग "हां हां बताता हूं। पर पहले पता तो चले  कि किस बात का गुस्सा है। तभी तो कोई आईडिया सोच पाऊंगा ना" इतराते हुए बोला।

इस पर कार्तिक ने युग को अपनी सारी गलतफहमिओं के बारे में बता दिया। पर माही को पसंद करने वाली बात छुपा लिया।

यह सुनकर युग की आंखें फैल गई "क्या भाई आप भी ना एक बार तो मुझसे या 
मॉम से इस बारे में बात कर लिया होता। इनफैक्ट मैं और मॉम तो कब से आपके और माही के शादी के बारे में प्लान कर रहे थे। फिर मैं कैसे माही को पसंद कर सकता हूं उसे तो मैं अपनी बहन मानता हूं शुरू से ही।और वैसे भी माही को भला कौन प्रपोज कर सकता है। अपनी जिंदगी प्यारी ना है उसे।"और हंस दिया।

कार्तिक "सॉरी युग बट ये प्रपोज ना कर सकने वाली बात मैं समझ नहीं सका।"

युग "अरे भाई कोई लड़का अगर उसकी ओर देखकर मुस्कुरा भी दे ना तो वह घायल शेरनी की तरह उस पर टूट पड़ती है। अभी यहीं का बात ले लीजिए। यहां कॉलेज के फर्स्ट डे ही उसने कॉलेज के सबसे बड़े गुंडे को ही पूरा का पूरा तोड़ फोड़ दिया। बेचारा 15 दिनों तक कॉलेज भी नहीं आ सका।"

इस पर कार्तिक हंसते हुए बोला "हां.. गुस्साती तो बहुत है  बिल्कुल शेरनी की तरह। इसका छोटा नमूना अभी अभी मैंने भी देखा है। अच्छा प्लीज युग अब उसे मनाने में तुम मेरी हेल्प करो।"

युग "नहीं भाई मुझे तो दूर ही रखो इस सबसे। वरना अगर उसे पता चल जाएगा तो मेरी तो बैंड ही बजा देगी।"फिर थोड़ा उदास होते हुए कार्तिक के गले लग गया और बोला "सॉरी भाई मेरी वजह से आप दोनों की लाइफ में इतनी बड़ी प्रॉब्लम हो गई।".

कार्तिक उसका सर सहलाते हुए बोला "नहीं..... बिल्कुल नहीं। इसमें तुम्हारी कोई गलती नहीं है। सारी गलती मेरी है। मुझे शादी के लिए हां बोलने से पहले तुमसे बात कर लेना चाहिए था। वरना बात यहां तक पहुंचता ही नहीं। और शायद सब कुछ बहुत अच्छा होता।"और फिर वह भी उदास हो गया।

युग ने उसे उदास होते देखा तो बोला " भाई प्लीज उदास मत होइए। जो होना था वह तो हो गया। अब जरा पहले मैं यह तो देख लुं कि मैडम का मूड कैसा है। फिर रिया से बात करके कोई आईडिया निकालता हूं।"

कार्तिक "रिया से क्यों। क्या उसे भी सब पता है।"

युग सर झुकाते हुए बोला "हां भाई रिया से मैं कुछ भी नहीं छुपाता और वह तो मुझसे भी ज्यादा पागल है आपको और माही को एक साथ देखने के लिए।"

कार्तिक "थैंक्यू युग थैंक्यू वेरी मच मुझे माफ करने के लिए।"

युग "अरे भाई आप भी ना, बस आप अपना कार्ड रेडी रखें इस सब के बदले मुझे देने के लिए" और हंस दिया। कार्तिक भी उसके साथ मुस्कुरा दिया और दोनों भाई घर के अंदर आ गए।

इधर माही गुस्से से अपने रूम में बेड पर लेटी हुई रो रही थी 

"ऐसा भी कोई करता है भला।जो मन में आया वही सोच कर सही मान बैठे। एक बार तो कम से कम बात कर लेते तो सारी बात के क्लीयर हो जाती। पर नहीं दिखने में हैंडसम और दिमाग से बिल्कुल पैदल। हम भी ना किस बेवकूफ से दिल लगा बैठे हैं। हम तो यह सोच सोच कर पागल हो रहे थे कि वह शायद किसी और 
लड़की को तो पसंद करते हैं। पर नहीं यहां साहब के दिमाग में तो गलतफहमी का गोबर भरा पड़ा था। और युग भी ना वैसे तो अपने भाई से हर बात शेयर करेंगे पर हमारे और अपने रिश्ते को क्लियरीफाय  करना ही भूल गए थे। चलो इस सब में एक बात तो अच्छी है कि कोई लड़की-वरकी  का मैटर नहीं है इनके साथ हमारी शादी को नकारने के पीछे।"

सोचते सोचते वह मुस्कुरा दी। फिर अपने आप से ही बोली "अब साहब को तो हम बताते हैं कि इतना गलत सोचने का क्या अंजाम होता है। नाकों चने ना चबवाया  तो माही हमारा नाम नहीं। अब कितना भी हमसे सॉरी बोलेंगे हम यूं ही मानने वाले में से नहीं हैं। पर कहीं युग ने उन्हें बता दिया कि हम उन्हें प्यार करते हैं। तब तो उन्हें हमें मनाना आसान हो जाएगा। नहीं.....नहीं....हम उन्हें अपना एटीट्यूड कैसे दिखा पाएंगे। वे लंदन जाकर एटीट्यूड की दुकान खरीद लाए हैं तो क्या। हम भी लखनऊ वाले हैं। अपने ईगो का ख्याल रखना हमें भी आता है।"

यह सोचकर वह युग को खोजते हुए उसके कमरे तक गई। पर वह वहां नहीं था। फिर वह नीचे आई तो वहां युग कार्तिक और मॉम डैड के साथ बैठा हुआ था। वंदना जी की नजर जब माही पर पड़ी तो उन्होंने उसे बुलाकर अपने पास बैठा लिया। फिर जैसे ही उनकी नजर माही के चेहरे पर पड़ी तो वह तुरंत चिंतित हो बोल बैठे "माही तुम ठीक हो ना, तुम्हारी आंखें क्यों लाल हो रही हो। फिर कार्तिक की ओर देखते हुए बोली "किसी ने कुछ कहा क्या तुम से बेटा।"

सबकी नजर माही के चेहरे पर गई। सच में उसकी आंखें लाल हो चुकी थी। कार्तिक को अब बहुत बुरा लग रहा था। युग भी सब समझ रहा था पर वह चुप ही रहा।

माही कार्तिक की ओर एक बार गुस्से से देखें फिर बंदना जी से बोले "नहीं मां किसी ने कुछ नहीं कहा हमें। बस बाबा की याद आ रही थी और कुछ नहीं।" फिर कार्तिक की और देखते हुए बोली "और कोई हमें बोल भी क्या सकता है। जब बोलना था तब उस समय किसी ने कुछ  बोलना जरूरी नहीं समझा। फिर अब कुछ भी बोलने से क्या फर्क पड़ता है।"

    वंदना जी समझ गई कि कुछ तो हुआ है। वह जैसे ही कुछ बोलने को हुई युग ने इशारा करके बोलने से मना कर दिया। उन्होंने भी कुछ सोच कर शांत रहना ही ठीक समझा। वह तो बस केवल इतना ही चाहती थी कि माही और कार्तिक के बीच सब ठीक हो जाए।

अमरेंद्र जी बोले "बेटा आप क्या कह रहे हैं वह तो हम नहीं समझ पा रहे हैं। पर इतना याद रखिएगा कि हमें सबसे ज्यादा आपकी हंसी प्यारी है। अगर किसी ने आप को रुलाने की कोशिश की तो मुझसे बुरा कोई नहीं होगा।" और गुस्से से कार्तिक की तरफ देखते हुए उठकर वहां से अपने कमरे में चले गए।

माही भी युग को जरूरी काम का बोलकर साइड में बुलाया और बोली "देखिए युग ये ठीक है कि वह पहले आपके भाई हैं पर मैं भी आपकी बहन हूं । तो आप उन्हें कभी नहीं बताइएगा कि हम उनसे प्यार करते हैं । वरना हम आपसे कभी बात नहीं करेंगे" इस तरह युग को धमकाते हुए वहीं से गुस्से से कार्तिक की और देखी।


युग सब कुछ जानते हुए भी अनजान बनते हुए कहा "क्या हुआ इतनी गुस्सा में काहे हो कुछ हुआ है क्या तुम्हारे और भाई के बीच में।"

माही "हमें बेवकूफ समझते हैं क्या। हमें पता है कि आप के भाई साहब ने आपको सब कुछ बता दिया होगा। खैर....जो हम कह रहे हैं बस उसका आप ध्यान रखिएगा वरना...."और धमकी भरी नजरों से उसे देखते हुए किचन की ओर  चली गई "मां हम रात के खाने की तैयारी करने जा रहे हैं। आप अपने कमरे में जाकर आराम कीजिए।"

इस पर युग जोर से बोला "अरे खाना जला मत देना अपने गुस्से से" और कार्तिक के पास आकर बैठ गया। वंदना जी अपने कमरे में आराम करने चली गई।

युग ने कार्तिक से कहा "भाई वह तो  गुस्से से पूरी की पूरी एटम बम बनी हुई है। फटने को एकदम तैयार बैठी है। मनाना बिल्कुल असंभव लगता है।"

कार्तिक भी मुस्कुराते हुए बोला "देख भाई, अब साथ मत छोड़ना । कैसे भी करके मनाना तो पड़ेगा ही। अब तु डरा  तो नहीं। वैसे ही उसका गुस्सा देख कर डर लग रहा है और घर के सब लोग भी गुस्से से  मेरी तरफ ही देख रहे थे।"

युग "हां भाई मैंने भी देखा है। चलो कोशिश करते हैं।" कहकर वह भी अपने कमरे में चला गया।

कार्तिक थोड़ी देर वहीं बैठा रहा "बात तो करना ही पड़ेगा ऐसे डरने से थोड़े ही काम चलेगा "यह सोच हिम्मत करके वह किचन की और गया। कुछ देर किचन की गेट पर ही खड़ा हो उसे देखने लगा। माही को लगा शायद युग आया है "युग जाइए यहां से। हमें परेशान मत कीजिए। चैन से खाना बनाने दीजिए हमें।"

फिर पलट कर देखी तो वहां युग नहीं कार्तिक था तो गुस्से से अपना मुंह फेर ली "कुछ चाहिए था क्या?"
कार्तिक "हां....वो.... पानी।"

माही "तो....फ्रीज में पानी है.... उधर साइड में ग्लास रखा है.... हाथ बढ़ा कर ले लीजिए.... और पी लीजिए" अपना कंधा उचकाते हुए बोली। 

कार्तिक "अब तुम ही दे दो ना" हिम्मत करके बोला।

माही "हमें बहुत काम है खुद से ले लीजिए।"
कार्तिक मन मार कर खुद से पानी ले लिया और पीकर वापस अपने कमरे में चला गया।

"अरे बाप रे सच में बम की तरह फटने को तैयार है। पर कोई बात नहीं। हम भी कुछ कम नहीं है। मना कर ही दम लेंगे।"

फिर अपने कमरे के चारों और देख कर बोला "एक दिन मैंने ही तुम्हें इस कमरे में आने से मना किया था और अब बहुत जल्द ही तुम पूरे हक़ से इस कमरे में आओगी" और बेड के साइड वाली बॉल की ओर देखते हुए बोला "और यहां पर बड़ा सा पोट्रेट होगा तुम्हारा मेरी दुल्हन के रूप में।"


उधर युग रिया को फोन पर बताने लगा कि "भाई को माही को लेकर गलतफहमी हो गई थी कि वह किसी और को पसंद करती है। और शायद इस शादी में उसकी मर्जी नहीं थी। आज उन दोनों में सब कुछ क्लियर हो गया है।" उसने जानबुझ कर यह बात छुपा ली कि कार्तिक उसे और माही को लेकर गलतफहमी में था।

रिया खुशी से उछलते हुए बोली "वॉव तब तो अब सब कुछ ठीक हो जाएगा माही के लाइफ में।"

युग "अरे इतनी भी खुश मत हो। यहां माही तो घायल शेरनी बन कर घूम रही है पूरे घर में । और तो और मुझे धमकी भी दे डाली है कि हम लोग भाई को यह नहीं बताएंगे कि वह भाई से प्यार करती है। वरना वह हम लोगों से बात भी नहीं करेंगी।"

रिया हंसते हुए बोली "वाह तब तो और भी मजा आएगा दोनों के झगड़े में।"

युग "तुम्हें तो मजा की पड़ी है और मुझे डर लग रहा है कि इन दोनों के बीच में कहीं मेरी ही बैंड ना बज जाए।"

इधर माही ने सारा खाना तैयार कर लिया और टेबल पर लगा दिया। सब टेबल पर खाने के लिए इकट्ठा हुए तो कार्तिक माही को मस्का लगाते हुए बोला "वॉव मॉम खाने की खुशबू तो काफी अच्छी है।"

वंदना जी "हां वह तो होगा ही माही ने जो सारा खाना बनाया है। पर आज भर खा ले। कल से फिर मेरे ही हाथ का खाना पड़ेगा।"

कार्तिक माही को मनाने के लिए उसकी और प्यार भरी नजरों से देखते हुए बोला "माही तुम खाना बहुत अच्छा बनाती हो। ऐसा करो कल तुम हॉस्टल मत जाना  यहीं रह जाओ । युग तुम्हारा सामान  हॉस्टल से वापस ले आएगा।"

युग का तो मुंह खुला का खुला ही रह गया। वंदना जी भी आश्चर्य से कार्तिक की ओर देखते हुए बोली "हां माही अब तो तुम वापस आ जाओ।"

पर माही ने कार्तिक को चिढ़ाते हुए मना कर दिया "नहीं मां, फाइनल एग्जाम में दिन ही कितने बचे हैं। फिर हमने सोचा है कि एग्जाम खत्म होते ही हम कुछ दिनों के लिए लखनऊ चले जाएंगे।"

इस पर कार्तिक जल्दी से बोल पड़ा "नहीं...नहीं...लखनऊ नहीं जाओगी।" अब सब उसकी ओर देखने लगे सबको अपनी और घूरते हुए देख कार्तिक बोला "मैं तो बस इसलिए मना कर रहा था कि वहां अकेले कैसे रहेगी।" 

माही गुस्से से उसे घूरते हुए बोली "क्यों नहीं रह सकते हम। हमारा घर है हम रह लेंगे अकेले। वैसे भी हम अकेले कहां जा रहे हैं। युग भी हमारे साथ जाएंगे। क्यों युग चलेंगे ना" और युग की ओर देखने लगी।

युग बेचारा फंस गया। अब क्या बोलें। कार्तिक इशारों से उसे मना करने को बोल रहा था।


माही "युग आप कुछ बोले नहीं।"

युग "अरे माही खाना तो खाओ ना अभी । जब छुट्टी होगी तब का तब देखेंगे।"

माही "नहीं हम तो जाएंगे।"

अब कार्तिक बुझे मन से खाना खाया और उठकर जाने लगा तो माही झट से बोली "अरे...रे...आप उठ क्यों गए...अभी तो खीर खाने को बाकी है।" और झट से किचन से सब के लिए खीर का बॉउल ले आई।

सब को खीर देने के बाद कार्तिक की और खीर का बॉउल बढ़ाते हुए बोली "आज का स्पेशल डिश है तो खाना तो बनता ही है ना।" उसकी आंखों से खुराफाती की चमक आ रही थी।

युग समझ गया कि कुछ तो गड़बड़ है और जल्दी से खीर टेस्ट किया तो वह काफी टेस्टी था।

कार्तिक ने भी जब एक चम्मच खीर अपने मुंह में डाला तो वह दंग रह गया। खीर में चीनी की जगह नमक था।

माही उसकी और घूरते हुए बोली  "क्या हुआ ,खाइए ना, अच्छा नहीं लगा क्या। मां बाबा जरा खीर टेस्ट करके बताइए तो कैसा बना है।"

सबने खीर टेस्ट करने के बाद उसकी तारीफ की। अब कार्तिक बेचारा करे तो क्या करें उसने भी चुपचाप और नमक वाला खीर खा लिया और बोला "हां बहुत अच्छा है बिल्कुल तुम्हारी तरह।"

यह सुन माही गुस्से से उसे घूरने लगे और मन ही मन बोली "अभी तो शुरुआत है अभी तो बहुत कुछ बाकी है।"

युग ने जब यह देखा तो वह समझ गया कि भाई की खीर में कुछ तो गड़बड़ है। उसने चुपके से कार्तिक के बॉउल से थोड़ा सा खीर टेस्ट करके देखा तो सब कुछ समझ गया। और जैसे ही कुछ बोलने को हुआ कार्तिक ने ईशारे से उसे मना कर दिया तो वह भी मुस्कुरा कर रह गया।.......

पिछले पार्ट में आप लोगों ने हमें काफी अप्रिशिएट किया। हमें इससे काफी हौसला मिला। हम उम्मीद करेंगे कि आगे भी आप लोग इसी तरह हमें कमेंट और रेटिंग दे कर हमारा हौसला बढ़ाते रहेंगे। इसके लिए आप सबका बहुत-बहुत धन्यवाद।

कुछ रीडर्स यह सवाल करते हैं कि अगला एपिसोड कब आएगा तो हम बता दें कि हम यह कहानी हर दूसरे दिन अपलोड करेंगे। हम माफी चाहेंगे कि हमसे डेली पार्ट अपलोड करना ना हो पाएगा
