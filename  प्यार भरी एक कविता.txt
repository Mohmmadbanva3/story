मैंने भी लव मैरिज की थी। अपने-पराये सभी ने मुझे जी-भरके कोसा। ससुराल वालों ने हमें कभी नहीं अपनाया। लेकिन मुझे खुशी है कि उन्होंने हमारे रिश्ते को क़ुबूल करते हुए ख़ुद हमें एक साथ रहने की अनुमति दी। मैंने अपनी पत्नी को बी.एड. करवाया। आज हम दोनों शिक्षक हैं। मेरे माता-पिता मेरे फैसले से खुश नहीं थे लेकिन आज वो दिल से यह मानते हैं कि जीतू (प्यार से मैं अपनी पत्नी को जीतू कहता हूँ) से अच्छी पत्नी मुझे शायद ही नसीब हो पाती। हम दोनों बहुत खुश हैं। हमने बहुत कुछ झेला। तंज सहे। फ़ाके किये लेकिन हिम्मत नहीं हारी और अपने पैरों पे खड़ा होकर दिखलाया।  इस वैलंटाइन्स डे पर अपनी प्रिय पत्नी को अपनी लिखी यह रचना डेडिकेट कर रहा हूँ:  ये मत पूछो जानम हमसे। कब से हम तुम्हारें हैं।। मेरे प्यार की उम्र बड़ी है। छोटे चाँद-सितारें हैं।।  तुम लैला थीं हम मजनू थे। तुम सोहनी तो हम महिवाल।। जब-जब तुमने जन्म लिया है। हम भी यहां पधारे हैं।।  माना इस दुनिया में लाखों प्यार के दुश्मन बैठे हैं।। लेकिन अपनें प्यार के आगे दुनिया-वाले हारे हैं।।  इश्क़ की राहों पर चल पाना 'अरविन्द' कोई खेल नहीं। क़दम-क़दम पर इन राहों में फूल बने अंगारे हैं।।  तुम्हारा और सिर्फ़ तुम्हारा राजा (वो प्यार से मुझे राजा कहती है)